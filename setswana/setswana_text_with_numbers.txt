projeke ena ya dilemo tse hlano, e qadileng ka selemo sa 2016, e etswa ka kopane lo le lefapha la naha la tsa bophelo diprovenseng tse robedi tsa afrika borwa.
projeke ena e fana ka tshehetso ya ditjhelete ho dingo tse 21 tse thusang bakudi ba fetang 3 500, bongata bo phela dibakeng tsa mahaeng.
mohokahanyi wa mosama ria e leng trudie harrison o re    re hirile bahlokomedi ba 74 bakeng sa projeke ena.
qalong re sebeditse le baku di ba 200, hamorao bakudi ba 400, ka hara kontraka ya jwale re na le bakudi ba 500 bao re sebetsang le bona ka letsatsi le letsatsi.
harrison o re    ha re tea ka mohlala, selemong sa 2018 re bile le bakudi ba 514 ba ileng ba fodiswa  .
bophelo bo botlebakeng sa dintlha tse ding tse ngatanyana mabapi le projeke ya afrika borwa le usaid ka tb, letsetsa 012 484 9300.
demokerasi ya rona e tla re thusa ho hlola covid 19 vukuzenzele unnamed hangata re nka demokerasi ya rona e hlwahlwa le e matla hanyane.
diphuputso tse entsweng ke setsi sa diphuputso sa pew ka 2018 se bontsha hore maafrika borwa a kgona ho nka kgato ya sepolotiki ka matla mabapi le dintlha tse ba ngongorehisang haholo, tse kang tlhokomelo ya kalafo, thuto, bolokolohi ba puo le bobodu.
le ka ntle le hore boleng ba bolwetse bona ha bo a ka ba tloha bo tsebilwe pele esita le yona phephetso e matla ya ho etsa hore naha ya batho ba dimiliyone tse 58 ba dule ba le malapeng ba thibetswe metsamao, re sebeditse ha ntle.
diphatlalatso tse ding di lahlehetswe ke lekeno la tsona le ka etsang 60  matsatsing a ha re qala feela ka thibelo ya metsamao.
covid19 e amme dinaha tsohle kontinenteng.
ho fihlela hajwale, ho na le batho ba dimiliyone tse tharo le halofo ba ho tsejwang hore ba na le covid19 ka hara afrika, mme ba fetang 88 000 ba hlokahetse.
ka mokgwa ona wa ho sebetsa mmoho jwalo ka kontinente, re kgonne ho fihlella kimollo ya mekitlane bakeng sa dinaha tse ngata le ho fumana thuso ya tjhelete bakeng sa ho lwantsha covid19 le ho thusa ho tsosa moruo.
empa le ha e le mona dinaha tsa afrika di kopile thuso ho matjhabatjhaba, re ithusitse ka borona pele 창   ra aha latlole la ho lwantsha covid19 a kontinente.
mme jwalo ka ha ente e thibelang covid19 e se e le teng, re sebeditse mmoho ho netefatsa hore kontinente e fumana karolo ya yona e e tshwanetseng, ka tshebedisano mmoho le setheo sa covax le ketello pele ya sehlopha sa afrika sa tshebetso ya phumano ya ente.
ente e se e qadile ho fihla ka hara kontinente mme re labalabela ho bona boholo ba batho ba kontinente ba entile mafelong a 2021, hore re fihlelle setjhaba se sengata se entileng se seng se sa tshwaetsehe.
le ha e le mona covid19 e re hlwele setha, re ntse re kgonne ho ntshetsa pele maano a rona a mmalwa a ka sehlohong.
nqa enngwe eo re neng re tsepamisitse maikutlo ho yona sehleng sa rona ke ho matlafatso ya basadi moruong, eo re tla tswela pele ho e kenya tshebetsong le ka mora sehla sa rona le nakong ya dilemo tse leshome tsa kenyeletso ya basadi ba afrika ditjheleteng le moruong ho leba ho 2030.
jwalo ka ha re fetisetsa boetapele ho naha ya democratic republic of congo  drc , re tlohela ketapele ena e kgabane ya kontinente e le maemong a matle ho feta pele.
afrika borwa e tla tswela pele ho nka karolo ho tlisa kopano ka hara kontinente, le ho tshehetsa ketapele e ntjha le matsapa a au a ho phethahatsa ditabatabelo tsa ona tsa agenda 2063.
ha mokgatlo wa dinaha tsa afrika o ne o thewa ka 1963, dinaha tseo e leng ditho mokgatlong ona di ile tsa jala peo ya tshebedisano mmoho le bonngwe ntshetsopeleng ya bophelo bo botle bakeng sa batho bohle ba afrika.
thuto eo re ithutileng yona bothateng ba covid19 e entse hore peo ya kopano le ya tshebedisano mmoho tse jetsweng ke baholoholo ba rona e mele mme e behe tholwana tse molemo.
kakaretsong ya yona mehato ena ya diphallelo tseo re di entseng mohlomong e mmedi e bileng le tshusumetso e matla haholo ke phallelo ya setjhaba e ikgethileng ya covid19 le ya uif, ya leano la diphallelo tsa basebetsi la nakwana, le tsejwang feela e le covid ters.
sena se ile sa tswela molemo dikgwebo tse jwalo ka sihle창  s brew, kgwebo ya dijo gauteng, e ileng ya kgona ho boloka basebetsi ba yona ba 18 ka lebaka la morero wa ters.
ke ka lebaka lena, kamorao ho dipuisano tse pharaletseng le balekane ba rona ba tswang setjhabeng ho lekgotla la naha la ntshetsopele ya moruo le basebetsi  nedlac , meropotso ya covid ters e atolotswe ho ya ho 15 tlhakubele 2021 bakeng sa dikarolo tse sa kang tsa kgona tshebetso ka botlalo.
dilemo tse 27 ho kenwe demokrasing, ho ka tjho ka tshebeletso tsa setjhaba hore le ha feela ho ena le tse mmalwa tse hlwahlwa, re na le diphepetso tse ngatangata ho a mang mafapha mabapi le botsebi, tshebetso e nang le boiphihlelo le profeshenale.
re boela re hloka ho atolosa ditlhahlobo tsa di kamohelo tse tlamang bohle tseo re ileng ra di tsebahatsa ka mmesa 2020 tseo ha jwale di tobaneng le bahlanka ba mmuso ba baholo hore jwale di etswe le ke basebetsi ba mmuso kaofela.
setjhaba sa mazulu se sa tswa boloka morena wa sona morena goodwill zwelithini ka bhekuzulu ya busitseng dilemo tse 50 kaofela.
ha demokrasi e qala ka sele mo sa 1994, mmuso o motjha o ile wa beha pele taba ya ho kgutlisa seriti le tlhompho ya marena le ho netefatsa hore melao e laolang ditaba tsa setso le meetlo e ikamahanya le molaotheo wa naha ena.
sena se tshwantshwa hantle le le ano la ntlafatso ya ditereke  ddm , le neng le thehwe ka 2019.
marena a maemong a nepahetseng a ho netefatsa hore maano ana a ntlafatso ya ditereke a sebetsa hantle le hore a atlehisa ditlhoko tsa setjhaba sa ona dibakeng tsa mahaeng.
ho tloha ka selemo sa 2018, marena a se a nehelane ka mobu o ka bang dihektara tse 1 500 000 bakeng sa ntshetsopele, mme re tshepa hore a tla fana ka o mong nakong e tlang.
badudi ba ditumelo tse fapaneng ba bohlokwa ntweng e kgahlanong le covid19 vukuzenzele unnamed moraorao tjena maafrika bo rwa a mangata a ipapisitse le ba bang ho phatlalla le lefatshe dike tsahalong tsa bohlokwa tsa bodumedi.
baetapele ba badumedi ba utlwisisa le ho ananela kotsi ya sebele ya ditshwaetso tsa leqhubu le le letjha la covid19 .
haufinyane, mokgatlo wa batlalehi ba hlokang moedi o phatlaladitse tlaleho ya bolokolohi ba dikgatiso lefatsheng ya selemo sa 2021, eo e leng semethakgatello sa boemo ba bolokolohi ba mo kgwaphatlalatso lefatsheng ka bophara.
tlaleho ena e itse boqolotsi bo   thibetswe ka botlalo kapa bo sitisitswe haholo   dinaheng tse 73, mme ba   kginwa   ho tse 59.
ho ngongorehisang ke hore bolokolohi ba mokgwaphatla latso bo theohile tlasa maemo a sewa sa covid19 , moo dithibelo tse fapafapaneng tse kentsweng tshebetsong ho bonahalang e ka di ile tsa sebedisetswa ho kgina tshe betso ya mekgwaphatlalatso dibakeng tse ngata.
tlalehong ena ya moraorao tjena afrika borwa e bo emong ba 30 palong ya dinaha tse 108.
tlaleho ena e hlalosa boemo ba bolokolohi ba mokgwaphatlalatso afrika borwa e le   bo netefaleditswe ng empa bo tetemang  .
tlaleho ena e boetse e supa keketseho selemong sa 2021 ya diketsahalo tsa ditshoso tsa baqolotsi, haholoholo baqolotsi ba batshehadi mekgwaphatlalatsong ya setjhaba.
pejana selemong sena, ho ile ha boela ho fumanwa hore basebetsi ba kabang 16 000 ba fumanang mokgolo mmusong ba ile ba fuma ntshwa letlole la dithuso la kimollo ya matshwenyeho la covid19 ka bokunyata.
batho ba kabang 17 000 ba hirilweng mmusong wa naha le wa profense ba kentse dikopo molemong wa ho eketsa meputso ya bona ka tjhelete e reretsweng mafutsana.
yuniti ena e ntjha e se e qadile ka mosebetsi wa yona ka mafolofolo, e thusa ho futulla basebetsi ba mmuso ba amehang dinyeweng tse amanang le dithendara tsa covid19 , le bobodu ba letlole le ikgethileng la covid19 le letlole la inshorense ya ho fellwa ke mosebetsi.
selemong se fetileng base betsi ba fetang 200 ba ile ba kwetlisetswa ho ba baofisiri ba okametseng le bathakgodi.
tshitwe 2021o e tlisetswa ke dikgokahano tsa mmuso  gcis o e tlisetswa ke dikgokahano tsa mmuso  gcis  ho fediswa ha bobo du tshebeletsong ya mmuso ho tla dula ho le lenaneng le ka pele la tshe betso ya mmuso, mme mohala wa naha o otlolohileng wa twantsho ya bobodu o nolo fatsa mokgwa wa hore baahi ba tsebe ho tlaleha diketso tse belaellwang tsa bobodu.
mohala ona o ne o thakgolwe ke khomishene ya tshebeletso ya mmuso  psc  ka selemo sa 2014, mme ho tloha hona hoo, ho se ho amohetswe ditlaleho tse fetang 100 000 tsa bobodu le diqoso tsa tsamaiso e mpe.
ditlaleho tsena tse entsweng ke dihlabamokgosi di thusitse hore ho be le dinyewe tse 24 035 tsa bobodu, boqheka nyetsi le ditlolo tse ding tsa molao tse fuputswang, ho rialo mokomishenara wa tshebeletso ya mmuso michael seloane, ya okamelang mosebetsi wohle o etswang ke khomishene.
pakeng tsa selemo sa 2020 le 2021, diqoso tse 337 di tlale hilwe ka mohala ona.
tse 35 tsa tsona tse fuputswang ke psc di amana le ho hirwa le ho rekwa ha thepa ho sa etswang ka nepo tse setseng ho tsena di ile tsa fetisetswa mafapheng a mang a mmuso kapa sepoleseng bakeng la dipatlisiso.
setsi sena ke lemulwana la makala a phethahatso ya molao a abelanang tlhahisoleseding le disebediswa ntweng ya boqhekanyetsi le bobodu bo etsahalang thekong ya thepa le ditshebeletsong tse ama nang le covid19 .
seloane o re psc e neha mafapha a mmuso matsatsi a 60 a ho etsa dipatlisiso le ho kwala nyewe.
gepf ke le leng la ma tlole a dipentjhele a maholo ka ho fetisisa lefatsheng, le na le ditho tse ntseng di le mosebetsing tse fetang dimi lione tse 1.2, le tse seng di le pentjheleng mmoho le bajalefa ba 450 000.
letlole lena le ne le thewe ho latela molao wa dipentjhele tsa basebetsi ba mmuso, hape le laolwa ka ona molao ona.
o tlameha ho ba fa nako ya matsatsi a 30 ho lokisa ditaba tseo o ipelaeditseng ka tsona.
haeba, ka morao ho matsatsi a 30, ditaba tsa hao di sa raro lleha, o ka romela tletlebo ya hao ho ofising ya monamodi   o hlalosa jwalo ramabulana.
haeba ofisi ya monamodi e hana ho fuputsa tletlebo, motletlebi a ka ngolla yona ofisi ya monamodi nakong e sa feteng matsatsi a 21, a behe mabaka a hore na ke hobaneng ha a kgolwa hore tletlebo ena e matleng a ho fuputswa ke yona.
sekolo sena se ile sa phethelwa ka karolo ya letsholo la potlakiso ya tshebetso ya phano ya ditshebeletso tsa motheo tsa dikolo  asidi , e ileng ya thakgolwa ke lefapha la thuto ya motheo ka 2011.
letsholo lena le ikemiseditse ho ntlafatsa dikolo tse behang baithuti le basebetsi kotsing, ka lebaka la kgaello ya meralo ya motheo, metsi, matlwana le motlakase.
ho fihla ha jwale, asidi e se e ahile dikolo tse 266, ya kenyetsa dikolo tse 886 matlwana, ya kenyetsa tse 1030 metsi le tse 372 ka motlakase.
toro ya hae ya ho theha sekolo mole mong wa setjhaba sa habo e qadile ka 1988, mme sele mong se latelang, a qala ho arolelana pono ya hae le se tjhaba sa ha habo.
ka maswabi ralo o ile a hlokahala ka 2004.
ka 1994, sekolo se ile sa fallela holong ya eli spilkin, e hahilweng ke rakgwebo wa motse, eli spilkin.
re ile ra fumana dihektra tse hlano tsa mobu ka 1998,   ho rialo gilman.
ka 2014, dintho di ile tsa ntlafala haholo ha lefapha la thuto, ka asidi, le fana ka thendara ya ho ahela sekolo sa nkululeko ralo primary school moaho wa sekolo.
ka lebaka la asidi, sekolo se qadile ho ahwa ka 2018 mme sa phethelwa ka 2021,   ho rialo gilman.
sekolo se na la baithuti ba 489, matitjhere a14, le ditlelereke tsa tsamaiso tse babedi.
se fana ka dithuto tsa dihlopha tsa kereiti ya r ho isa ho ya 7 ebile ke sekolo se sa lefellweng.
ba ka kenya dikopo tsa di tjhelete ho nsfas ho ya ithuta yunivesithing ya mmuso kapa koletjheng ya tvet, empa ba tlameha ho etsa jwalo pele ho nako ya ho kwalwa ka la di 7 pherekgong 2022.
bakopi ba tlameha ho ba  baahi ba afrika borwa kapa baahi ba moshwelella ba batlang ho ingodisa kapa ba seng ba ithuta yunivesithing ya mmuso kapa kholetjheng ya tvet  baamohedi ba letlolo la kemedi ya afrika borwa ya dithuso tsa tshireletso ya setjhaba ya afrika borwa  ba tswang ho malapa a nang le lekeno la kopanelo le sa feteng r350 000 ka selemo.
bokamoso bo kganyang nhlakanipho mkhize  26  ke elektrishiane e nang le mangolo, ka diteboho ho tjhelete tsa nsfas, e ileng ya lefella dithuto tsa hae mane kholetjhe ya tvet ya umfolozi e kwazulunatal.
mkhize, ya tswang richards bay, o ile a fumana setifikeiti sa naha  sa kwetliso ya mosebetsi wa matsoho  sa kaho ya moralo wa motheo wa motlakase ka 2017.
hodima ho ithutela setsheng sa borutelo, o la boela a tlameha ho phethela kwetliso ya hae mosebetsing le ho pasa teko ya ho sebetsa.
ka letsatsi la pele la selemo sa 2022, setjhaba se ile sa bokana ka moya o le mong bakeng sa ho dumedisa moarekabishopo desmond tutu st george창  s cathedral ho la motse kapa.
ka letsatsi la bobedi la selemo sa 2022, naha e ile ya boha ka ho hlollwa ha mollo o moholo o ne o aparetse pala mente ya rona, e leng feela dimithara tse lekgolo ho tloha moo re neng re bokane teng letsatsi pele ho moo bakeng sa ho bontsha tlhompho ya ho qetela ho moarekabishopo tutu.
ke sebaka moo molaotheo wa rona wa demokerasi o ileng wa amohelwa teng dilemong tse ka fetang tse 25 tse fetileng, le moo makgolo a melao ya diphethoho e fetisitsweng teng.
ho na le diqholotso tse ngata tseo re lokelang ho tobana le tsona ha re ntse re sebeletsa ho aha botjha le ho hlaphohelwa ditlamoraong tsa sewa sa covid19.
ba entseng bobodu ka covid19 ba nkelwa mehato ya molao vukuzenzele unnamed batho le dikhampani tse bileng le seabo dike tsong tsa bobodu tse amanang le dithendara tsa thepa le ditshebele tso tsa lefu la coronavi rus  covid19  ba nkelwa mehato ya molao.
tlaleho ya ho qetela ya yuniti e ikgethang ya diphuputso  siu  e batlisitseng ka dipelaelo ka tshebediso e mpe ya ditjhelete tsa covid19, makaleng ohle a mmuso le a poraefete e sa tswa tjhaelwa monwana ke presidente cyril ramaphosa hore e phatla latswe.
ka phupu 2020, presidente ramaphosa o dumelletse phuputso ya siu.
diphetho tsa tlaleho siu e fupuditse dikontraka tse 5 467 tse nehilweng bafani ba ditshebeletso ba 3 066, tsa boleng ba dibiliyone tse r14.3.
phuputso ya dikontraka tse 4 549 e phethetswe, mme tse 2 803 tsa tsona di fumanwe ka tsela e seng molaong.
ena ke 62  ya diphuputso tse phethetsweng.
mehato e nkilweng ho tloha maqalong a phuputso, siu e entse kgatelopele ena e sebetsa mmoho le mekgatlo e meng  dinyewe tse 45, tsa boleng ba dibiliyone tse r2.1 kaofela, di kentswe lekgotleng le ikgethang la dinyewe tsa bobodu, manyofonyofo le phallo ya tjhelete e fumanweng ka tsela e seng molaong.
lekgotla lena le ikgethang le na le tumello ya molao ya ho kgutlisa ditjhelete tsa setjhaba tse utswitsweng ka bobodu, manyofonyofo le phallo ya ditjhelete tse fumanweng ka mokgwa o seng molaong, le ho nka mehato ya molao kgahlano le ba belaellwang ka ketso tseo  dinyewe tse 224 di fetiseditswe pele bakeng sa mehato ya kgalemo kgahlano le bahlanka ba mmuso ba mafapheng kapa ditheong tsa mmuso  tse 386 di lebisitswe ho npa, mme tse tharo di tla nkelwa mohato boe mong ba phethahatso  tse 330 di tla nkelwa mohato o kenyele tsang ho thibelwa ha batho kapa beng ba dikhampani tseo ho fumana dithendara  di se hlole di sebeletsa mmuso .
ho ya ka tlaleho, ke dimiliyone tse r551.5 kaofela  e leng tjhelete le thepa  e lokelang ho kgutliswa, mme ho se ho fumanwe dimiliyone tse r34.2 ho fihlela jwale.
phuputso e thibetse tahlehelo ya dimiliyone tse r114.2, mme ya behella thoko dikontraka tsa boleng ba dimiliyone tse r170.4.
siu e lebelletse hore ditaba tsena di phethelwe pakeng tsa tlhakubele le mmesa 2022, pele preside nte a nehwa tlaleho ya tlatsetso mafelong a phuptjane.
tsena di kenyeletsa diphuputso tsa bafani ba ditshebeletso ba 476, ba amahanngwang le diko ntraka tse 964, tsa boleng ba dimiliyone tse r961.6.
presidente o lebohile siu ka mosebetsi oo e o entseng dikgweding tse 18 tse fetileng, le ba ileng ba hlaba mokgosi ka bobodu le dipaki tse ding tse faneng ka tlhahisoleseding ho bafuputsi.
ditshebeletso tsa cach di bile teng ho tloha ka la 24 pherekgong 2022 mme di tla kwalwa ka la 31 tlhakubele ho thusa ba hlokang ho kena ditheong tsa thuto e phahameng empa ba tobane le mathata a ho fumana dibaka,   ho boletse letona la thuto e phahameng le thupello ngaka blade nzimande.
cach e ka boela e thuse ba entseng dikopo ka nako tsa ho amohelwa diyunivesithing kapa dikoletjheng ka 2021 empa ba sa fumana dibaka mananeong ao ba a kgethileng.
ditheo tsa thuto e phahameng di ka fumana tlhahisoleseding ya bakopi ho cach ha bakopi ba se ba ingodisitse ba kentse le diphetho tsa bona tsa kereiti ya 12.
mnisi o re cach e boetse e thusa ba batlang ho ithuta empa ba se na bonnete ba hore ba batla ho ithutela eng ka ho ba romela tshebeletsong ya dhet ya ho kgetha dithuto tsa ho itokisetsa mosebetsi ya khetha.
sona ya selemo sa 2022  ho ntlafatsa maphelo le boiphediso vukuzenzele unnamed mmuso o etsa boitlamo ba ho tsotella batho ho feta tsohle, mme o iphile nako ya matsatsi a 100 a ho phetha moralo o amang makala ohle a setjhaba ho hodiseng moruo wa afrika borwa, ho thea mesebetsi le ho lwantsha tlala.
ntlha ena e ile ya toboketswa ke mopresidente cyril rama phosa puong ya hae ya boemo ba naha ya selemo sa 2022.
ha a bua le setjhaba, mopresidente o itse merero e itlhommeng ka pele ya mmuso ke ho hlola sewa sa lefu la khorona  covid19 , ho aha metheo ya tshebetso ya moruo, ho phahamisa tlhahiso ya ka hara naha, ho thea mesebetsi le ho sebetsana le mathata a maholo a motlakase.
tlhahiso ya mesebetsi ngwahola kotareng ya boraro, sekgahla sa tlhokeho ya mesebetsi se fihleletse boemo bo hodimo ka ho fetisisa bo kileng ba tlalewa, moo 34.9  ya batho e ileng ya hloka mesebetsi, e le ka lebaka la mathata a ditjhelete a bakilweng ke covid19.
karolo e ka etsang 80  ya basebetsi e sebetsa lekaleng la poraefete.
lenaneo la mopresidente la kgothaletso ya ho thewa ha mesebetsi  pesp , le seng le ntse le tsheheditse menyetla ya mesebetsi e 850 000, le tla hodiswa.
bongata ba batho ba unneng molemo ho lona e bile batho ba batjha  hape karolo e etsang 60  e bile basadi.
lenaneo lena la ho ngoka mesebetsi le tla thusa lefapha la tsa lehae ho thaotha batjha ba 10 000 ba sa sebetseng bakeng la ho kenya direkoto tse pampiring tsa lefapha dikhomphuteng, mme letlole la setjhaba la mesebetsi  sef  le tla thea menyetla e meng hape ya mesebetsi e 50 000.
lefapha la thuto e phahameng le thupelo le tla kenya mesebetsing batjha ba sa sebetseng ba 10 000 ba nang le mangolo a tekgniki le thuto le thupelo ya mosebetsi  tvet  ho tloha ka kgwedi ya mmesa selemong sa 2022.
polatefomo ya sayouth.
mobi , eo e thusang batjha ba batlang mesebetsi ho fumana menyetla eo, le ho ba tshehetsa, jwale e se e na le batjha ba dimilione tse 2.3 ba ingodisitseng.
ba ka hodimo ho 600 000 ba bona ba se ba ntse ba kentswe mesebetsing.
tshebeletso e ntjhafadi tsweng ya batjha ya naha e tla thaotha sehlopha sa yona sa pele sa batjha ba yona ba 50 000 selemong se tlang sa 2023, e le ho fumantsha batjha menyetla ya ho ba le seabo metseng ya habo bona, ho ntlafatsa boitsebelo ba bona le ho eketsa menyetla ya bona ya ho ka sebetsa.
diphallelo tsa srd di tswela pele diphallelo tsa covid19 tsa kimollo ya setjhaba  srd , tse seng di thusitse batho ba sa sebetseng ba fetang dimilione tse 10, di ekeleditswe nako ya selemo se seng hape 창   ho fihlela ka kgwedi ya tlhakubele selemong sa 2023.
ka hodima mona, mmuso le balekane ba ona ba tla leka ho fumana mekgwa ya ho tswela pele ho tshehetsa batho ba imetsweng ke mathata a ho hloka tjhelete ka mokgwa oo naha e tla o kgona bakeng sa nako e telele.
lefapha la mesebetsi ya setjhaba le metheo ya tshe betso ya moruo le tla phetha ho neheletswa ha dihektara tse 14 000 tsa mobu o matsohong a mmuso ho lekala la ntshetsopele ya matlo a bodulo,   mopresidente o itsatso.
hona jwale, balemi ba fetang 100 000 ba se ba fumantshitswe divoutjhara tsa ho kenya letsoho malebana le ho atolla tlhahiso ya bona, mme lenaneo lena le tla atoloswa hore le fihlelle ho balemi ba bangata.
bobodu le ditlolo tsa molao ho tloha ho theweng ha khomishene ya dipatlisiso ho hulweng ha mmuso ka nko, ho isa diphuputsong tsa dikontraka tsa theko ya thepa e amanang le covid19, mopresidente ramaphosa o lomahantse meno mosebetsing wa ho fedisa bobodu.
pele ho letsatsi la 30 phuptjane, o tla teka moralo wa tshebetso o arabelang ditshisinyo tsa khomishene.
polokeho le tshireletso di tla matlafatswa ka ho hirwa ha mapolesa a 12 000 le ho theha botjha diforamo tse kopanyang sepolesa le setjhaba  dicpf .
ho emiswa ha boemo ba koduwa ho se ho le haufi bakeng sa afrika borwa vukuzenzele unnamed mopresidente cyril ramaphosa o sa tswa phatlalatsa puong ya hae ya boemo ba naha ya selemo sa 2022  sona  hore mmuso o rera ho suthisa boemo ba naha ba koduwa nakong ena naha e kenang mohatong o motjha wa taolo ya sewa sa lefu la kokwanahloko ya khorona  covid19 .
mohla la 15 tlhakubele selemong sa 2020, mopresidente ramaphosa o ne a phatlalatse boemo ba naha ba koduwa ho latela molao wa taolo ya koduwa, a ba a phatlalatsa mefutafuta ya mehato ya ho kgina ho qhoma ha sewa sa covid19.
o hopoditse baahi hore kentelo ke mokgwa o molemo ka ho fetisisa wa ho itshireletsa kgahlanong le ho kula, lefu le covid19, e seng e nkileng maphelo a batlang a etsa 100 000 ka hara naha.
ke hlola ke hlahisitse maikutlo a ka ke re, hoja ke ne ke eso ka ke entwa, ka kgwedi ya tshitwe ngwahola ha ke ne ke tshwaetswa ke covid19, mohlomong nka be ke sa ema mona hona jwale,   o itsatso.
letlole la mahatammoho mopresidente ramaphosa o phatlaladitse hore letlole la mahatammoho le bokeletse dibilione tse 3.4 tsa diranta ho tswa ho maafrika borwa a fetang 300 000 le dikhampani, ha batho ba fetang 400 le dikhampani tse 100 ba ile ba ithaopela ho nyehela ka nako ya bona le ditshebeletso.
mopresidentse o boetse a thoholetsa basebetsi ba bangata ba tlhokomelo ya bophelo le ba moleng o ka pele ba etsang tema ya bohlokwa ntweng ya covid19.
phepo e ntle ya dijo dikolong e netefatsa hore bana ha ba lape vukuzenzele unnamed bana ba fetang milioni tse robong ba fumana dijo tse nang le phepo e ntle sekolong ka diteboho ho lenaneo la naha la phepo e ntle la dikolo  nsnp , le ileng la thakgolwa ka 1994.
lenaneo lena le ikemiseditse ho ntlafatsa bokgoni ba bana ba ho ithuta, ka ho fokatsa kgaello ya phepo e ntle, tlala le ho ntlafatsa palo ya bana ba tlang sekolong, haholoholo ba dikolong tse hlokang menyetla.
ke lebohile haholo hore sekolo se hapile kgao,   ho rialo seyanokeng sejake, eo a nang le dilemo tse 24 e le mosuwehlooho wa thabang primary.
sekolo sa thabang primary esale se tsamaisa lenaneo la sona la phepo e ntle ho tloha ka 1994.
ha jwale, se netefatsa hore bana ba sona ba 1 065 ba fumana dijo tsa hoseng tse kwenneng letsatsi le letsatsi tse rekwang ho kgwebo ya lehae.
ka 2020 21, nsnp e ile ya fepela dijo ho bana ba dikolo tse 21 189.
bakeng sa ho rarolla le ho hlola diphephetso tsena, re thehile letsholo la operation vulindlela ka mphalane 2020 e le boikitlahetso ba kantoro ya moporesidente le lefapha la matlotlo a naha ba ho potlakisa phetoho ya meralo diindastering tsena tsa marangrang.
ho thehwa ha balaodi ba naha ba maemakepe jwalo ka lekala le ikemetseng la transnet ngwahola ho ile ha diehiswa ka dilemo tse fetang tse 15.
ona e bile mohato wa pele o hlokahalang wa ho thusa mekgatlo ya poraefete ho ba le seabo le ho eketsa tshebetso ya diteishene tsa rona tsa boemakepe.
hape re kgutlisitse le tshebeletso ya blue drop, green drop le no drop lekgetlo la pele ho tlohka 2014 ho etsa bonnete ba hore metsi a hlwekile le hore boleng ba tlhwekiso ya ona bo hodimo.
re phatlaladitse letoto le ntjhafaditsweng la bokgoni ba bohlokwa, hape e le lekgetlo la pele ho tloha ka 2014.
ena ke emeng ya mehlala moo, ka ho tsepamisa matla le maikutlo ho palo e lekaneng ya dintlafatso tse ka sehloohong, mmuso o busang ha jwale o kgonne ho tlisa tswelopele.
phihlello e kgolo ka ho fetisisa e kenyeletsa ho nyollwa ha bonyane ba sekepele sa dilaesense tsa ho fehla motlakase ho isa ho dimekawate tse 100, tse dumellang kgokahano ya diporojeke tsena le ho rekisetsa bareki motlakase.
mosebetsi wa ho arola eskom o motjheng, mme setheo se fihlelletse pehelo ya sona ya ho theha khamphani ya naha ya tsa maiso ya motlakase pele ho tshitwe 2021.
mono waha ka tshitwe, re tshepa ho qeta ho arola dikarolo tsa eskom tsa tlhahiso le tsa phepelo ya motlakase setjhabeng.
lefapheng la metsi, ha esale letsholo la operation vulindlela le fana ka tshehetso ya setekgeniki ho lefapha la metsi le dikgwerekgwere bakeng sa ho kenya tshebetsong leano la phetoho la ho fana ka dilaesense tsa tshebediso ya metsi, ka maikemisetso a ho sebetsana le dikopo tse diperesente tse 80 matsatsing a 90.
hape mosebtsi o tseleng wa ho theha setheho sa naha sa mohlodi wa ditshebeletso tsa metsi se tla etsa bonnete ba taolo e ntle ya ditshebeletso tsa rona tsa naha tsa metsi.
ho thakgotswe tsamaiso e sebtsang ka botlalo ya evisa dinaheng tse 14, ho kenyeletsa le dimmaraka tse ding tsa rona tsa bohahlaodi.
ho ya ka koporasi ya bolaodi ba sephethephethe mebileng  rtmc , ke feela 42  ya dikarete tsa dilaesense tsa ho kganna tse 32 748 tse hlahisitsweng nakong ena tse latuweng.
letona la dipalangwang fikile mbalula le butse ditsi tsa phano ya dilaesense tsa rtmc midrand le eco park ngwahola, e le karabelo ya tshallomorao ya dilaesense tsa ho kganna tse felletsweng ke nako ka lebaka la covid19.
ho lekola ka sms boemo ba dikopo tsa bona tsa dilaesense tsa ho kganna bakeng sa bothata ba dilaesense tsa ho kganna, baikopedi ba ka romela dinomoro tsa bona tsa id ka sms ho 33214.
ebe ba tla fumana e nngwe ya disms tse ka tlase mona  application received  the application was received, but has not yet been processed.
produced and ready for collection  the card will be ready for collection in 21 days.
however, due to the high number of cards being processed, the rtmc advises you to wait 35 days before going to collect.
ho lekola boemo ba kopo ya hao ya prdp, romela nomoro ya id ka sms ho 44220.
ho lekola ka inthanete boemo ba dikopo tsa bona tsa dilaesense tsa ho kganna o ka boela wa tseba boemo ba kopo ya hao mahala ka inthanete.
bao dilaesense tsa bona di felletsweng ke nako pakeng tsa tlhakubele 2020 le 31 phato 2021, ba tlotsweng ke letsatsi la ho qetela la ho ntjhafatsa la 5 motsheanong, ba eletswa ho iphumanela laesense ya ho kganna ya nakwana ha ba etsa kopo ya ho ntjhafatsa bakeng sa ho dula ba ntse ba imatahantse le molao.
