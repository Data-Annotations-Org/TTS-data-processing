
NKOWANKOWA – Matimba Makaringe, N’wamabindzu wo huma eLimpopo u le ku pfaleni ka xivandla exikarhi ka vafumi na swisiwana hi ku tirhisa Perfume tani hi xitirhisiwa xo hlohlotelo. Hambi leswi a langutaneke na swiphiqo swo hambana, Matimba i munhu wa xivino, u tirhisa bindzu ra yena ku hlohlotela vutomi bya vanhu emugangeni lowu a humaka ka wona hambi ku ri kwala tikweni-nkulu ra Afrika dzonga.
Riendzo ra ntombhi ya ka Makaringe ri sungurile eDorobeni ra Nkowa-nkowa, ehandle ka Tzaneen exifundzeni tsongo xa Mopane.Ku sukela hi 2017, u tirhile hi matimba ku vuyisela xindzhuti eka Vaaki va Afrika-Dzonga leswaku hambi ku ri vanhu lava holaka mali ya le hansi va ta kota ku xava swinun’hweriso swa xiyimo xa le henhla leswaku va ta nun’hwela no titwa kahle ku fana na van’wana vaaki.
Wansati loyi wa 33 wa Malembe hi vukhale u sungurile bindzu ra yena ro endla swinun’hweriso,naswona u ri thyile vito ra Courageous Cosmetics, endzhaku ko hisiwa hi mati yo vila notlhela a humeliwa hi khwirhi endzhaku ka tinhweti nyana.
N’waMabindzu Matimba Makaringe u vurile leswaku “Endzhaku ka maxangu lawa hamambirhi, ndzi vile na ku navela kumbe ntshembo wo xava swinun’hweriso leswi swi nga tani pfuna leswaku ndzi ta susa nun’hwelo wa ku hisiwa hi mati. Kambe a ndzi nga fikeleli kumbe kuswi kota ku swi xava swinun’hweriso sweswo”.
“Tanihi leswi a ndzi nga fikeleli ndzi teliwile hi miehleketo yo endle ndzavisiso hi swinun’hweriso leswi a ni swi dinga, kutani ndzi sungula ku swi endla hi ndzexe,” ku vula N’waMabindzu Matimba.
Matimba u fanela leswaku a tshama a ri karhi a dya marhambu ya hloko leswaku a ta kota ku hlayisa khwalithi ya swinun’hweriso swa yena, tanihi leswi a nga n’wamabindzu lontsongo.
N’wa Makaringe, u khutaza vaxavi va yena ku tlherisela mabodlhela ya vona lama nga riki na nchumu leswaku ma ta tlhela ya tirhisiwa ku chela swinun’hweriso swinwana.Hi ku tirhisa leswi, swi khumba mbango hi ndlela leyinene tanihi leswi a hlohlotelaku “Recycling”.
Loko swita ka ku aka vuxaka lebyinene na vaxavi vakwe, Matimba u tshova minxavo loko va xava hambi ku ri ku rhumela marungula ya ku navelela vaxavi vakwe masiku ya ku velekiwa ka vona, leswi swa nwi pfuna ku va na vaxavi vo tshembeka, hambi ku ri ku endla leswaku un’wana na un’wana a kota ku swi xava, swi nga khateleki xiyimo xa vona xa timali.
“Swa tsakisa loko munhu wo tirha tanihi mupfuni wa le kaya kumbe mutirhi wo aka a nghena exitolo xa wena ivi a xava swinun’hweriso [perfume], tanihi leswi na vona va lavaka perfume ya khwalithi ya kahle leswaku va ta nun’hwela kahle. Leswi swi vuyisela xindzhuti xa vona,” ku vula Matimba.
Bindzu ra Matimba ka karhi wa sweswi ra ha ntumbuluxile mitirho ya mune ya nkarhi hinkwawo, na kwalamo ka 25 wa vatirhi va sweswi kumbe vaxavisi naswona va kumeka etikweni hinkwaro.
Matimba u tlhela a va xivulavuri xa nsusumeto, MC, na mutsundzuxi wa mabindzu. U hlohlotela vanhu ku tikuma va huma eka ntshikilelo wa mianakanyo naswona u nyika nseketelo eka mabindzu lamatsongo. U tlhela a nyika matimba eka vanhwanyana lavatsongo na vavasati hi ku avelana vutivi bya yena eka ndlela yo sungula, ku kurisa, na ku kondletela mabindzu ya vona. Matimba i nhlohlotelo eka vavasati na vanhwanyana hinkwavo lava hundzaka eka minkarhi yo tika.
“Xitsundzuxo xa mina eka mani na mani loyi a hlanganaka na khombo i ku ti tlakula, u pfuxeta vutomi bya wena na ku kombela mpfuneto endleleni. Tirha eka vuhlayiseki bya wena bya miehleketo hi ku ya eka vutshunguri hikuva hi wena ntsena u nga tiponisa,” ku vula yena.
Endzhaku ka khume ra malembe, Matimba u na miehleketo ya ku ndlandlamuxa bindzu ra yena ku va xitolo xin’we xa swilo hinkwaswo leswi fambelanaka na ku endla swinun’hweriso loko a ri karhi a hangalasa eka malokixini hinkwawo ya Afrika-Dzonga.
Hlukani Mathunse is a talented journalist and media professional with a passion for storytelling and community engagement. He graduated from the University of Venda with a degree in Media Studies, where he honed his skills in writing, research, and multimedia production.



Mugqivela wu ta va siku ro tika eka varhandzi va bolo ya milenge ya Josefa, tani hi leswi swipano swa Josefa Cosmos na Josefa Black Movers swi phikizanaka ku kuma tinhla tinharhu eka ku hlangana ka Collins Chabane promotional league LFA Stream A.
Nhlangano wa vona wo sungula eka nguva leyi wu vonile Josefa Black Movers yi hlula, hi 4-3. Xana Black Movers yi ta tlhela yi hlula yi ya emahlweni yiva ehenhla ka tafula ra ligi? Kumbe Cosmos yi ta rihisela eka ntlangu wo sungula?
Black Movers yi na ku navela ku tlhomiwa tinsiva loko ligi yifika emakumu, hikokwalaho va ta va va kongomisa ku hlula Cosmos eka derby leyi.
Hambiswiritano, Cosmos yi vile na nkombiso lowukulu eka Mphikizano wa Mpho Mathoho naswona yi na mintlangu yimbirhi ya ha ri kona, laha ku nga na nhlayo ya 14 wa mintlangu leyi tlangiweke eka ligi ku fikela sweswi naswona yi hlengelete nhlayo ya kahle ya tiphuinti.
Muzamberi wa Josefa Cosmos u vule leswaku va teka ntlangu wun’wana na wun’wana wu ri wa nkoka. U engetele hiku vula leswaku a va nge he endli xihoxo lexi fanaka nakambe.
A kombetela eka Josefa derby leyi nga humelela eka rhengu ro sungula ra ligi, laha Josefa Black Movers yi nga vuya kusuka eka 3-0 ku hlula ntlangu hi 4-3.
“Tanihi Josefa Cosmos, hi teka ntlangu wun’wana na wun’wana wu ri wa nkoka swinene naswona hi wu tshinelela hi matshalatshala yo fana,” ku vula muzamberi wa Josefa Cosmos.
“Xipano xa hina, hi ntokoto wa hina, hi ta phikizana eka ntlangu lowu handle ko teka magoza yo karhi yo hlamarisa ku kuma nkateko. Ematshan’wini ya sweswo, hi ta titshega hi leswi hi nga na swona naswona hi endla hinkwaswo leswi hi nga swi kotaka ku hlula, leswaku hi tava ka xivandla xa kahle eka ligi,” ku engeta muzamberi.
Josefa Black Movers Captain General u vule leswaku va langutele ntlangu wa xiyimo xa le henhla swinene tani hi leswi va nga ta nghenelela eka Josefa derby, ku nga ntlangu lowu vatlangi hinkwavo va navelaka leswaku xipano xa vona xi hlula.
“qhinga ra hina i ku tlanga bolo ya milenge tani hi xipano, naswona hi tlhela hi tirhisa rivala ra le kaya tani hi leswi hi nga ta tlanga rivala ra hina,” ku vula Black movers Captain.
“Ku sukela loko hi joyine LFA League, a hi si tshama hi hluriwa eka ntlangu wa le kaya. Hi tiyimisele ku lwa naswona xikongomelonkulu xa hina tani hi Black Movers i ku tlakusiwa eku heleni ka nguva,” ku vula Captain wa Black Movers.
U Yile emahlweni a boxe leswaku se hi hlule eka ntlangu wa rhengu ro sungula loko hi hlangana na Cosmos, naswona va lwela ku hlayisa nxaxamelo wa vona wo hlula wu ya emahlweni.
------------------------------
Mudyondzi wa Grade 10 wo huma eHa – Mphego exifundzheni-ntsongo xa Vhembe u khomiwile hi Maphorisa ya Thohoyandou hi Mugqivela nimadyambu endzhaku ka loko a pfumerile leswaku u dlaye n’wana wa yena ku kombisa rirhandzu ra yena eka jaha ra yena (Muhlekisana wa yena).
Swiviko swi kombisa leswaku ntsumbu wa n’wana lowu wu lahliwile ekheleni ra xihambukelo hi siku ra vu 6 ra nhweti ya Dzovamisoko 2023.
Loko a vutisiwile hi laha n’wana a nga kona, manana loyi eku sunguleni u vule leswaku kokwa wa yena wa xisati u yise n’wana eGauteng, hambi leswi endzhaku swi kumiweke leswaku i mavunwa.
Nhwanyana loyi, loyi a nga ta hehliwa hi nandzu wo dlaya, u na 17 wa malembe hi vukhale.
------------------------------
Hi Temba Chauke
Pfhumba ra ACT Thuthukisani riendleriwile ku teka 63 va vaendli vaswikombelo lava humeleleke etikwenira Afrika-Dzonga ku va yisa eka rendzor ova pfuna hi vuleteri bya nhluvukisoleswaku v ava na vutivi eka migingirikoya vona.Pfhumba ra ACT Thuthukisani ri naswiyenge swi nharhu naswona vaendliva swikombelo vo humaeswifundzheninkulu swa North West,Mpumalanga na Limpopo va rhambiwileku teka xiphemu eka rhengu rosungula.
Swirhambo swaswifundzhankulu leswi saleke swantsuvu swi ta pfula hi lembe ra 2022Endzhaku ka vuleteri na ku hlohloteriwa,vanhu hinkwavo lava nghenelekemphikizano va ta kombisa tiphurojeketa vona ku kuma nkateko wa swatimalita vuvekisi. Tiphurojeke tinharhu ti takuma vuvekisi bya mali na ku seketeriwaku ya emahlweni eka migingiriko yavona ya tiphurojeke.Laha ku na vanhu va nkombo hixifundzhankulu kasi loko va helerilehinkwavo i 21, lava nga hlawuriwa ekapfhumba ra ACT Thuthukisani.Endzhaku ka vuleteri na ku hlohloteriwa,hinkwavo lava ngheneleke phurojekeleyi va ta kombisa swivono swamabindzu ya vona, ku kuma vuvekisibya swatimali, laha ku nga hlulavanharhu hi xifundzhankulu. Ekarhengu ro sungula a ku ri na kwalomuka 100 wa van’wamabindzu va vutshilalava a va lwela ku teka xiave ekapfhumba leri, leswi sunguleke hin’hweti ya Mhawuri 8 ku _ka 10 Ndzhati2021, Endzhaku ka migingiriko yohlawulo ya vurhon’wana ku ya hiswiyenge swa kona va xiyenge xaVutshila na Ndzhavuko va tsakisiwile hiku hlawula lava humeleleke ku sukaeLimpopo: Sarah Hlengeni Masunga,Rhulani Chauke, Lethabo Ramokgopa,Mogoshadi Kedibone Mampana,Lufuno Munzhelele Maliaga, RonaldMatsheta na Tshepo MoetiPfhumba leri ra ACT Thuthukisani ri tateka vahluri va mphikizano hi kukongoma eka rendzo ra xikongomeloeka vuleteri bya mabindzu, nhluvukisona ku pfuneka hi munhu hi munhu, kuva nyika nkateko wo kombisa mabindzuya vona ku kuma mali ya vuvekisieka tiphurojeke leti va ti hlawuleke.Un’we wa vahumeleri eka mphikizanolowu wo huma eLimpopo, SarahHlengani Masunga, i mutumbuluxitlhelo mutshamaxitulu wa HihlurileArts Development Project na HihlurilePot of Beads Craft Centre, eGiyani.
Uvule leswaku pfhumba ra ACT Thuthukisaniri le ku n’wi pfuneni hi timhaka tamabindzu ta online leswi n’wi pfunakaku hluvuka tanihi n’wamabindzuleswaku a teka bindzu rakwe ra ravuhlalu ku ya eka ndhawu ya online kukurisa bindzu ra yena etikweni na lemisaveni hi ku angarhela.Ndhawu ya Hihlurile Pot of Beads indhawu ya vutshila, laha van’wamarhunganiva tirhaka hi matimba kuhumelerisa mintirho ya vuhlalu leyiendliwaka hi mavoko, swingwavila swaxintu na vutshila byo rhunga hi ku luka.
Van’wamarhungani va le ndhawini va leku endleni ka migingiriko yo rhunga naku endla swiambalo swa xintu. HihlurilePot of Beads yi nyika switirhisiwa swantumbuluko, leswi katsaka swihananoswa mabindzu, swilo swo endliwa hivumba, vuvatli, nkaviso wa makhisimusi.Va tlhela va endla na mabendlele yandzhavuko wa Xitsonga ya le mavokwenina le milengeni.Vuhlalu lebyi endliweke hi mavoko byitirhisiwa ku hlamusela switorhi hindzhavuko na matimu ya Vatsonga namaendlelo ya vuhlalu ku kota ku vulaxitorhi na vutshila bya nkhaviso.Vaendzi eka Hihlurile Pot of Beads vanga ha dyondza swo hlaya hi timhakata Vatsonga hi switorhi swa vona,ndzhavuko na ku ehleketelriwa lokufambelanaka na vuhlalu, migingiriko yavuhlalu xikan’we na timhaka ta khale tavuhlanganisi bya bindzu ra vuhlaluetindhawini ta le Vuxeni bya Afrika.Xin’wna lexi nga kona i kuva na nkarhina van’wamarhungani na ku njhekanjhekisanana vona-xikan’we na kuringetela mintirho ya vuhlalu.Loko Hi hlurile Pot of Beads yi sungurilehi lembe ra 2010, a va tiendlela vuhlalubya vona endhawini ya vona ya vuhumelerisi.
A va tinyungubyisa ku va vo sungula kuendla switirhisiwa swa mabodlela kumbevuhlalu eAfrika. Michini leyi a va nyikeriwileyona sweswi yi hundzeriwile hi nkarhinaswona mpfuno wo swi lunghisa a wu le ku_keni. Ku ya emahlweni, switirhisiwa swavutumbuluxi lebyi swa onha eka ntumbulukonaswona michini leyi yi lava goza rohlaya, leswi lavaka mali yo tala. Leswihinkwaswo swi endlile leswaku va tshika kuendla vuhumelerisi lebyi, leswi endlekeleswaku mintirho yi lahleka swi tlhela swikhumbha vaaki hi tindlela to hambana-hambana.Hi pfhumba ra ACT Thuthukisani, van’wamabindzulava ha kulaka na van’wamabindzu ekaxiyenge xa Vutshila na ndzhavuko, vo fana naSara Masunga, va nga ha dyondza swo hlaya kuya eka vuleteri na ku kota ku _kelela nkateko wavuvekisi eka mabindzu ya vona. Hi hala tlhelovaendli va swikombelo va tlhela va kuma nkatekowo avelana vutivi na ku tumbuluxa swivandlaswa mintirho ku pfuna ku herisa vusiwanaemigangeni ya ka vona.“Ndzi twa ndzi tsakile swinene eka leswi hihlanganeke na swona eka pfhumba ra Thuthukisani.
Ku navela ka le henhla ka ku kula na kutshamisekisa mabindzu ka hlohlotela, naswonahi languterile ku vona rendzo leri ra pfhumba raThuthukisani ku khumbha van’wamabindzu ekaxiyenge lexi,” ku vula mufambisinkulu wa ACTMarcus Desando, loyi a ri nga le ku fambeni ekaxivandla lexi.Ku saseka ka pfhumba leri ACT Thuthukisani hileswaku ri pfuna eka van’wamabindzu na kukula ka vutshila na ndzhavuko etikweni hinkwarora Afrika-Dzonga. Leswi hi leswi ACT yi lavakaku swi _kelela eka swivono swa mintirho yavona na ku aka vuhlayiseki lebyi kuleke byavutshila etikweni. Hi tsakisiwile hi vuswikotilebyi hi byi voneke eswifundzheninkulu swaNorth West, Mpumalanga na Limpopo, naswonaa hi languterile ku vona van’wamabindzu lava vahumelela eka vuleteri lebyi ba langutaneke nabyona eka pfhumba leri. Ku engetela TobieBadenhorst, nhloko ya swa vuseketeri ekaNedbank.
MeD8  Media Administrator
------------------------------
Afrika-Dzonga ri tekiwa tanihi matiko lawa ya pfumalaka ndzingano emisaveni naswona switandzhaku swa kona swi khumbha vantshwa swinene.
Tiko ra hina ri na nhlayo ya le henhla ya vanhu lava pfumalaka mintirho emisaveni, naswona 46% wa vanhu lava va na malembe ya le xikarhi ka 15 na 24. Kambe vanhu lava i ntlawa wa vanhu lava kotaka ku tinyiketela ka vona swi nga cincaka ikhonomi ya hina – loko ho vekisa eka vona, hi va nyika vuswikoti lebyi va byi lavaka.
Ku tlula hafu ya van’wamabindzu va hina i vanthswa. Naswona tanihileswi mi swi tivaka leswaku mabindzu hi yin’wana ya tindlela leti fambisaka nhluvukiso wa ikhonomi na ku tumbuluxa mintirho, swi vula leswaku rixaka leritaka ri na nkoka eka ku cinca vumundzuku bya tiko. Ku vona leswaku hi fikelela vumundzuku bya muxaka lowu, hi fanele ku seketela ku tinyiketela ka vona na swivono swa mabindzu ya vona, ku tiyisisa leswaku va nga tumbuluxa mabindzu lama hlayisekeke ku nga ri ku tiyisela ntsena, kambe ma hanya.
Ku aka xiyimo xa mabindzu.Tiko ra Afrika-Dzonga ra ha ri na ndlela yo leha ku ya emahlweni hi nga se va na xiyimo lexi tlakusaka mabindzu. Ku ya hi xiyimo xa mabindzu laha tikweni, Afrika-Dzonga ri le ka xiyimo xa vu 49 ehenhla ka 54 wa matiko hi lembe ra 2019. Xiyimo lexi xi kombisa leswaku ku na mintlhonltho ya le henhla leyi mabindzu ya vantshwa ya langutaneke na swona leswi hi faneleke ku swi lulamisa hi xihatla.
Kambe mintlhontlho ya xiyimo xa mabindzu laha tikweni a yi hangalakanga ku ringana, laha ku nga vanhu lava fanaka lava khumbhekaka hi vusweti na ku pfumaleka ka mintirho leswi khumbhekaka nakambe hikokwalaho ka mintlhontlho ya mabindzu. Vumbhoni byi kombisa leswaku mabindzu ya vanhu lava a va ri ehansi ka ntshikelelo enkarhini lowu hundzeke va humelerisa van’wamabindzu vantsongo loko ku fananisiwa na lava nga le ka xiyimo xa kahle. Hambileswi swi nga hlamarisiki, hi ku langutisa leswaku ku pfumaleka ka switirhisiwa na dyondzo swi na switandzhaku swa nkarhi wo leha eka ku humelela ka mabindzu. Swi na mbuyelo wo biha eka tindhawu ta le swidakanini na le malokixini ya Afrika-Dzonga.Ku na nhlayo yo tlula 60% eka nhlayo ya vaakatiko lava pfumalaka mintirho ehenhla ka 22 wa mamiliyoni ya maAfrika-Dzonga lava tshamaka eswidakanini na le malokixini, swi le rivaleni leswaku vanhu lava va lava mpfuno wa xihatla wo langutisiwa loko swi ta eka timhaka ta mintirho. Naswona hikuva ha swi tiva leswaku mabindzu ya tumbuluxa mintirho, swi vula leswaku hu fanele ku langutisisa eka matshalatshala yo tlakusa vuswikoti eka tindhawu leti.Ku tumbuluxa mintirho eka tindhawu leti swi ti tisa ku cinca lokunkulu, tanihileswi tindhawu leti ti nga na nhlayo ya le henhla ya vusweti. Enkarhini wa sweswi mabindzu ya le malokixini ya kota ku tumbuluxa mintirho ya 17% etikweni laha ku nga na 2.5 wa mamiliyoni ya vatirhi leswi nghenisaka 6% wa mali ya tiko.A ku pfumaleki talenta emalokixini na le swidakanini. I kaya ra migingiriko ya mabindzu lawa ya seketeriwaka hi vaaki. Vana’wamabindzu va le malokixini va tiveka swinene hi ku tiva timakete ta vona. Va swi kota ku aka vuxaka lebyi endlaka leswaku mabindzu lamantsongo ya hlayiseka eka ikhonomi ya le lokixini, laha ku tlula hafu va tshembhelaka eka mabindzu lamantsongo tanihi vaxavi.
Ku aka mabindzu ka aka Afrika-DzongaKu na mintlhontlho yo hlaya leyi van’wamabindzu lavantsongo va langutaneke na yona – Ku sukeka eka tihakelo ta le henhla ta ti data ku ya eka ku tsandzeka ka timhaka ta dyondzo, Kambe ku na maendlelo lawa ya endleriweke ku langutana na ku tisa swintshuxo ku pfuna van’wamabindzu va vanthswa ku dyondza vuswikoti lebyi lavekala ku kula.Leswi hi leswi pfhumba ra Fetola Yoth Start-UP Accelerator Programme ri lavaka ku swi endla. Pfhumba rintshwa, ra lembe rin’we leri endleriweke ku pfuna vantshwa lava navelaka ku kula eka mabindzu ku tumbuluxa swivono swa vona swa mabindzu. ri kongomisiwile eka vantshwa lava nga tirhiki, lava heteke tidyondzo ta yunivhesiti, lava paseke ntlawa wa 12, van’wamabindzu va malembe ya le xikarhi ka 18 na 35, pfumba leri ri ta dyondzisa vantshwa va 100 vuswikoti lebyi lavekaka ku tumbuluxa swivono swa vona swa mabindzu na ku sungula mabindzu ya vona ehansi.I xintshuxo lexi vulavulaka na swirhalanganyi swinkulu leswi langutaneke na van’wamabindzu va vantshwa: ku pfumaleka ku vuswikoti bya nkoka bya mabindzu, ku fikelela vahlohloteri na nkateko wo ringeta swivono swa mabindzu. Loko leswi swi pfumaleka, van’wamabindzu va vantshwa va nga tikuma va wela eka lava hafu ya mabindzuya kona ya hlulekaka eka lembe ro sungula.Ku endla vuvekisi eka mabindzu ya vantshwa swi na nkona. Migingiriko ya van’wamabindzu yi le henhla eka vanhu va malembe ya 25 na 35, leswi hi kombaka leswaku lawa hi wona malembe ya nkoka yo langutana na ku kuma mfuno.A hi lavi ntsena ku hlohlotela milorho ya vantshwa eka vumundzuku lebyi nene, kambe hi tlhela hi lava ku va nyika vuswikoti lebyi nga pfunaka ku aka Afrika-Dzonga.
------------------------------
Mbuyelo mathebula wa makune mbiri-mune (24) wa malembe emugangeni wa Dzingidzingi handle ka doroba ra Giyani xifundzeni xa Limpo I vula leswaku mavoko ya yena hi wona ya endlaku leswaku a kumeka a kota ku hanya yena ni dyangu wa yena.
Mbuyelo u hlamusela dyangu wa yena tani hi muti lowo nga swela swinene na swona va kota ku hanya hi mali leyi a xavisaku swi makiwa swa yena.
Endzhaku ka loko a tele hi miehleketo yo sungula bindzu ra yena hi lembe ra 2017 mbuyelo uhlangane ni tshikelelo hi tlhelo ra swati mali laha anga tsandzeka ku fikelela milorho ya yena. Bindzu ra mbuyelo ri sungule hi lembe ra 2019 laha eka nkari wa sweswi a endlaka ni tintangu. Bindzu ra mbuyelo ri katsa ku printer swiambelo, swifaniso swa painting,  designer swiambalo, designer tintangu, wa drawer ni makhumbi ya miako
Mbuyelo ahi munhu loyi a nga dyondzela tirho lowo kambe I vone xiyimo xa yena ni dyangu wa yena laha a nga vona swi fanerile ku pfula bindzu a tirhisa mavoko ya yena a sukela ku tshama hi wona ku tsakela niku rhandza ka mbuyelo Iku vona bindzu ra yena ri ndlandlamuka ku fana ni mabinndzu yan’wani.
Nyiko ya mbuyelo yi sungule eka mhaka yo drawer laha anga sungula a drawer ku fika laha nga lemuka leswaku hi nyiko leyi anga hanya. Ndzhaku ka nkari a sungula ku endla swiambalo a xavisela vanhu ku fika loko a sungula ku endla tintangu ta Goi’nut. Ntangu ya Goi’nut yi xavisa R700 laha munhu a humesaku mali ya  R400 deposit vona va endla ntangu suka hansi va xava switirhisiwa leswi lavakaku.
“Mali ya deposit yi pfuna ngopfu tani hi leswi ani hlangana ni xiyimo ni endla tintangu loko vanhu va fanele ku hakela ivi va tsandzeka ku humesa mali leswi aswi endla ni tirhela ndzhaku” lawa I marito ya mbuyelo
Lava tsakelaka ku tihlanganisa na Mbuyelo Mathebula wa kumeka eka whatsapp/calls: 072 896 6327 na facebook page: Mbuyel Artking Mlk
HI Ngakane Malatji
------------------------------
Orlando Chauke
Dok Japisa Mathonsi, xirho xa komiti ehofisini ya meyara exifundzhenintsongo xa Mopani, loyi a khomerile meyara u hlamuserile bindzu ra mathekisi tani hi bindzu leri nga na madzolonga naswona ri fanele ku khomiwa hi ndlela ya vurhon’wana, a tlhela a kombela leswaku vam’wamathekisi va fanele ku landzelela swipimelo swa Covid-19.
Loko a vulavula hi nkarhi lowu a ku nyikeriwa ndhawu ya mathekisi, leyi a yi pfariwile nkarhinyana leswaku yi ta lulamisiwa, Mathonsi u komberile van’wamathekisi ku hoxa xandla eka ku lwisana na xitsongotsongwana xa Covid-19, ku papalata ku tluletana ka xitsongotsongwana eka vakhandziyi.
“Leswi a swi bohi leswaku mi voniwa hi maphorisa ya le magondzweni, kambe a hi ringeteni ku landzelela swipimelo swa Covid-19, hikuva ku tsandeka ku endla tano, swi ta hoxa xiave eka ku tlakusa timhangu ta vuvabyi lebyi etindhawini ta hina. Ndza pfumela leswaku na n’wina mi ya kumile mahungu ya leswaku vanhu va fa bya tinhongani hikokwalaho ka xinghunghumani lexi,” ku hlamusela Dok Mathonsi laha a nga kombela vachayeri vamathekisi ku tshika ku holova va tirha swin’we ku lwisana na xinghunghumani lexi.
“Ndza switwisisa leswaku bindzu ra mathekisi ri taleriwile hi madzolonga, laha vanhu va nga dlawa hi xitalo, kambe varhangeri lava nge eka bindzu leri namuntlha, mi na matimba ya ku herisa madzolonga ya mathekisi, naswona leswi swi nga koteka hi ku lulamisa ku hambana ka n’wina mi tirha swin’we ku vona leswaku milawu ya mfumo ya landzeleriwa,” wa hlamusela.
Ku ya hi yena, leswi swi katsa leswaku mathekisi ya fanele ku va la ma lulameleke ku famba emagondzweni, vacheyeri hinkwavo va fanele ku landzelela swipimelo swa Covid-19, xikan’we na ku yisa nxanxamelo wa mathekisi lawa ya nge le nawini leswaku ya kuma mpfuno kusuka eka mfumo.
U gimetile hi ku vula leswaku vafambisi va mathekisi va fanele ku papalata ku tirhisiwa hi vanhu va swidzidziharisi emathekisini hikuva leswi swi ta onha vumundzuku bya vaaki va le tindhawini ta Mopani. Hi ku angula, Alex Msimango, matsalani wa nhlangano wa mathekisi eGiyani, u khensile masipala wa Giyani ku va wu lulamisile ndhawu leyi ya mathekisi a tlhela a tshembhisa leswaku minhlangano hinkwayo ya mathekisi yi ta landzelela swipimelo swa mfumo naswona a va nge pfumeleri swidzidziharisi swi nghena eka ndhawu leyi.
‘Ku hundza emisaveni ka muaki hikokwalaho ka Covid-19, i ku lahlekeriwa swinene, tani hi leswi swi vulaka leswaku na hina hi lahlekeriwa hi mali ya mukhandziyi tani hi leswi bindzu ra hina ri tshembhelaka eka mali ya vaaki, hikokwalaho a hi nge veki rihanyo ra tikhasimende ta hina eka nghozi ya xitsongotsongwana lexi, naswona a hi  nge pfumeleri ndhawu leyi yi tirhisiwa ku fambisa swidzidziharisi.” Wa hlamusela a tlhela a tshembhisa leswaku va ta luma maphorisa ndleve loko va ehlleketelela maendlelo ya muxaka lowu.
Kasi meyara wa masipala wa Giyani, Basani Shibambu u komberile vafambisi va mathekisi leswaku va fanele ku teka vun’winyi bya ndhwu leyi ya mathekisi va vona leswaku ndhawu keyi yi tshama yi basile. “A hi lavi ku vona switulu swa vakhandziyi swi tirhisiwa hi vaxavisi, hikuva switulu leswi swi endleriwile vakhandziyi ntsena,” wa hlamusela laha a vuleke leswaku lava lavaka ku xavisa va fanele ku ya xavisa eka tindhawu leti vekiweke.

Mutsari wa Hina
Swa tiveka leswaku hi nkarhi wo tshinela eka mihlawula ya tiko, tindhawu to hlaya eka Xifundzha kuva ni kombisa ku vilela hi vaakatiko. Hi nkarhi wa hlawulo lowu nga hundza ku kombisa ku vilela eka miganga yo hlaya aku katsa ku pfariwa ka mapatu nkarhi wo leha leswi aswi sivela ntshuxeko waku famba emapatwini, ku kanganyisiwa eka swa tidyondzo, swa ti mali ni ku vanga vukungundwana, ku katsa ni ku onhiwa ka nhundzu ya mfumo.
Leswi swi vangile vurhangeri bya xifundzhankulu xa Limpopo lebyi nga ehansi ka vurhangeri bya Phurimiya Chupu StanleyMathabatha ku teka xiboho xa nkoka eka malunghiselelo yaku khoma nhlangano waku langutana ni swivangelo, ku lwisana ni vugevenga niku vuyerisa ku tshamiseka loko ku lava kuva ni nhlawulo na loko wo hundzile. Swikongomelonkulu swa nhlangano lowu a kuri ku tisa ku tshamiseka eka xifundzha, ku langusisisa matirhelo ya timhaka leti nga tshamisekengaka eka ku tiyisisa matirhelo ya kahle ni ku tiyisisa matirhelo yo tshamiseka ni ti ndlela to tshamisekisa matirhelo ya xifundzhankulu.
Xifundzha xi tiveka tani hi ndhawu ya kurhula ni ku tshamiseka loku fambaka emahlweni laha exifundzheni loku nga endla leswaku eka malembe ya ntlhanu lawa nga hundza xi kote ku koka mamiliyoni yo vekisa ku suka eka matiko yale handle kuta eka ikhonomi ya xifundzha.
Ku engetelelana ka nhlayo ya va vhakachi va matiko yale handle kuta exifundzheni hi swin’wana leswi nga pfuna eka matshamelo lawa xifundzhankulu xi tivekaka ha kona. Ntorha leri nga kona eka van’wamabidzu vale handle ku nghenelela eka phurojeke ya hina ya Makhado-Mutale SEZ ya nga hlayiwa eka matshamisekelo ya xipolotiki ya xifundzha xa hina.Kuni swivangelo swa nkoka leswi seketelaka ku navela ka xipfundza eka nhlawulo wa mahala, lowuringanelaka. Swivangelo leswi swi katsa matirhelo lama nene exikarhi ka mfumo, na IEC ni vakondleteri va nawo. Xin’wana xivangelo iku vupfa ka miehleketo eka varhangeri va hina. “Mi ngo ndzi vula leswaku kusukela emasungulweni ya nkarhi lowu wa ku hlawulo, aku seva na swin’wana swa nkoka leswi ngahi vilerisaka leswi humaka eka matlhelo ya minhlangano ya hina ya tipolitiki. A hi se twa mavulavulelo yoka ya nga khomeki ku suka eka va n’watipolotiki va hina. Matikhomelo lawa ya pfuna swinene.” Ku hlamusela Phurimiya. U yile emahlweni a vula aku’’Hiku mirhamba nakambe kuta eka nhlengeletano yi leswaku mita teka timhaka ta wona tiri ta nkoka.Vumundzuku bya tiko leri byi langutele swinene eka rihanyo ra ntshuxeko wa tiko ra hina. Loko kuri hava rihanyo ni kuhumelela eka ntshuxeko, ahi nga koti ku kuma nhlohlotelo lowu hiwu navelaka eka swatimali. Ahi yeni emahlweni hi aka xifundzha xa Limpopo hi kurhula niku twanana. Ndzi tsakela ku kombela lavanga eku gangiseni ka ku hlawuriwa leswaku ava endli ntano hi ndlela yo khomeka kuya hi milawu ya kona.
Hi nga pfuki hi rivele leswaku ntirho waku kurisa xifundzha xa Limpopo wuta tshama wuri emavokweni ya hina hinkwaru”.
------------------------------
