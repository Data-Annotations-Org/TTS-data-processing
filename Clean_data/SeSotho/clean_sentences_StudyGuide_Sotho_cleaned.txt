Via Afrika e a utlwisisa, e bona bohlokwa ebile e tshehetsa tshebetso ya hao jwalo ka titjhere.
Mosebetsi wa hao ke wa
bohlokwahadi thutong, mme re a hlokomela hore boikarebelo ba hao ha bo felle ho ruteng feela.
Re lekile ka hohle ho o
bolokela nako le ho o nolofaletsa bophelo, mme re motlotlo haholo hore ebe re kgona ho o thusa ho ruta thuto ena ka katleho.
Lenane la dibuka le ngotswe hore le matahane le CAPS (Setatemente sa Naha sa Leano la Kharikhulamo le Tekanyetso).
Mohlala wa sekejule sa tshebetso o kenyelleditswe.
Sehlooho ka seng se qala ka kakaretso ya se tla rutwa, ha mmoho le disebediswa tseo o di hlokang.
Re nehelane ka keletso ho kgetheng ka potlako thuto ho o thusa hore o phethele mosebetsi ohle wa selemo ka nako.
Re boetse re nehelane ka keletso ya ho tsebisa le ho nyolla thuto bakeng sa sehlooho ka seng.
Re nehelane ka dikarabo, sepheo ke ho o bolokela nako ya ho iketsetsa dikarabo ka bo wena.
Ho boetswe ho kentswe CD e nang le disebediswa tse tla o thusa ho ruteng le ho etsa ditekolo.
Sheba leqephe la pele.
Bukeng ya moithuti e tsamayang le ena, o tla fumana di kahare tsohle tseo baithuti ba hao ba tlamehang ho di tseba.
ya moithuti e ngotswe ka puo e bonolo e nolofaletsang baithuti hore ba ithute ka yona.
Metako le meralo e kgahlisang e tla
ba boloka ba kgahlehile mme hona ho natefise thuto.
Re ka lakatsa ho fumana tlalehopoeletso ya hao.
O ka re bolella hore na ho ya jwang ka ho re romela imeile ho
Ntle ho moo, etela seotlo sa rona sa matitjhere ho www.viaafrika.com.
Setatemente sena se arotswe ka dibeke tsohle tsa sekolo tsa selemo letsatsi ka leng
bekeng e nngwe le e nngwe, mme ho hlakisitswe hantle se tlamehang ho rutwa ho
latela bokgoni ba ho ithuta dipuo, e leng Ho mamela le ho bua; Ho bala le ho boha le
Ho ngola le ho nehelana.
Tekanyetso e Tswellang (SBA).
Dikarolo tsena tse tharo tsa pampiri ena ke tsena tse latelang
Mona baithuti ba fuwa tema ya bolelele bo itseng eo ba tlamehang ho e bala ba ntano
araba diptoso tse itshetlehileng temeng eo.
E ka ba tema e ngotsweng ya boiqapelo ya
lemulwana la bahlahlobi kapa e nkuweng dibukeng tsa dipale tsa Sesotho,
dimakasineng kapa mofuteng ofe feela wa sengolwa le dikoranteng.
Ka nako tse ding,
ho ka nna ha botswa potso ya tekokutlwisiso e itshetlehileng setshwantshong kapa se
bitswang ka ho re ke dikhathunu.
Dipotso tse botswang tsa tekokutlwisiso dia
fetafetana ka boima ba tsona ho latela se bitswang dithaksonomi.
E ka ba tse bonolo
tse ipatlelang dikarabo tse otlolohileng tse hlahang temeng; tse mahareng ka boima ba
tsona le tse batlang hore baithuti ba je masapo a hlooho ho ka di araba.
ditema tsa tekokutlwisiso hangata e ba tse amang bophelo ba batjha ba ka mehla;
ekaba tseo ba di thabelang kapa tseo ba sa di thabeleng empa e le ho re dina le thutoe
itseng e ba eletsang maphelong a bona.
Baithuti mona ba fuwa tema eo ba e kgutsufatsang ka mantswe a bona empa ba sa
fetole moelelo wa yona wa mantlha kapa wa sethatho.
Potso e ye e hlalose hore ho
etswe kgutsufatso e ngotsweng ka mokgwa wa seratswana kapa wa dipolelo.
Ho ye ho
boelwe ho qaqiswe hore e be bolelele ba mantswe a makae ao baithuti ba tlamehang
ho angola getellong ya kgutsufatso.
Ha ditaelo tsa bahlahlobi di sa latelwe, baithuti
ba ye ba fokoletswe kapa hona ho hulelwa matshwao.
Thutapuo le Tshebediso ya Puo
Dikarolo/ditho tsa puo di ntse di rutwa ka botebo, mme sena se bolela hore ditho tsa
thutapuo tse kang, mabitso, maetsi, makgethi, mefuta ya dipolelo jj.
di ntse di tlameha
ho rutwa ka ho phethahala.
Phapano e tla ha ho fihlwa mekgweng le ditseleng tsa ho lekanyetsa.
Ka hobane puo e rutwa maemong a ka mehla kapa a phelang, tekanyetso e
tlameha ho ba e itshetlehileng boemong boo ba ditaba.
Kgatello e ba tshebedisong le
tekanyetsong maemong a phelang.
Mohlala wa tema ya tekokutlwisiso, dipotso le dikarabo
Badisisa seratswana sa tekokutlwisiso ka hloko ho etsa bonnete ba ho reoase utlwisisa.
Se bale bonyane habedi.
Dipotso tsena di ka o fa mehopolo e itseng ka seratswana.
Sehella mantswe a sehlooho kapa a bohlokwahadi dipotsong.
Sena se tla o thusa
ho utlwisisa seo o lebeletsweng ho se etsa.
Qala ho araba dipotso.
Ela hloko matshwao a abetsweng potso ka nngwe.
Hangata ntlha e le nngwe e
abelwa letshwao le leng.
Ditaelo tseo hangata di sebediswang
Etsa bonnete ba hore o utlwisisa ditaelo tse latelang.
Di sebediswa hangata dipotsong
tsa tekokutlwisiso ditlhahlobong.
Qotsa lentswe Qotsa lentswe le le leng.
Hopola ho sebedisa matshwao a puo a diabulwa le diakwala.
Qotsa sehlopha sa mantswe a emeng mmoho.
sebedisa matshwao a ho bala a diabulwa le diakwalwa: Morena ha a tsekiswe.
Hlalosa ka mantswe a hao: Sebedisa mantswe a hao ho hlalosa - se ke wa kopitsa
dipolelwana di le jwalo ho tswa seratswaneng.
Sebedisa mantswe a hao, o sebedisa puo e bonolo e otlolohileng.
Bapisa le ho tlisa phapano.
Batlisisa ho tshwana le ho fapana.
Fana ka maikutlo mabapi le tshebediso ya ...
hlalosa hore na hobaneng ha lentswe
le itseng le sebedisitswe.
Hlalosa sephetho sa ...
hlalosa ka moo lentswe le sebedisitsweng ka teng mme
sephetho sa sena ke sefe ho mmadi, kapa ka moo le thusang mmadi ho utlwisisa
seo mongodi a lekang ho se bontsha.
Diphoso tse baithuti ba di etsang ha ba araba dipotso tsa tekokutlwisiso
e Hose bale seratswana ka hloko pele ba araba dipotso.
e Hose bale dipotso hantle.
Hose sebedise matshwao a puo a diabulwa le diakwalwa ha ba qotsa ho tswa
Hose sebedise mantswe a tobang kapa dipolelwana ha ba gotsa.
Hose sebedise mantswe a bona moo ho hlokahalang hore ba etse jwalo.
Hose shebe matshwao a abetsweng potso ka nngwe.
Ho ka qojwa jwang ho etsa diphoso
Bala seratswana ka hloko, bonyane habedi.
Bala dipotso ka hloko o ntano qolla le ho hlwaya mantswe a sehlooho kapa
Kamehla sebedisa matshwao a diabulwa le diakwalwa ha o qotsa ho tswa
Se ke wa kopitsa ho tswa temeng ka ho
otloloha ntle le haeba o qotsa.
di arotswe ka mekga e fapaneng ya mefuta ya dingolo/dingolwa.
Tsona ke dibuka
tsa pale, tshwantshiso (terama) le pokello ya dithothokiso tse kgethetsweng ho
Dintlha tsa bohlokwa thothokisong
Ho botswa dithothokiso tse nne tseo baithuti ba di boneng le ho ithuta tsona.
ba botswa mefuta e mmedie leng dipotso tse kgutshwane kapa tse telele (tsa moqoqo).
Ba ka araba dipotso tse ding le tse ding feela tse pedi, ho sa natsehe hore na ke tse
kgutshwane kapa tsa mogoqo.
Ho boetse ho na le potso ya thothokiso eo baithuti ba sa e bonang (eo ba sa e rutwang),
mme le yona e ka hlaha e botsitswe ka mokgwa wa potso ya moqogo kapa potso e
Moithuti e mong le e mong o tlameha maoto le matsoho ho araba
Le se le tseba hore dithothokiso tseo le di kgethetsweng selemong sena, ke tse leshome
le metso e mehlano.
Mona re tla etsa kgutsufatso ya thothokiso ka nngwe.
Ka morao ho
moo re nto le etsetsa malebela a manollo kapa yona tshekatsheko ya thothokiso.
ikgethela thothokiso e le nngwe kapa tse pedi feela, tse nang le makgabane ohle a
thothokiso, e be re e/di manolla ka botebo.
Thothokiso ke sengolwa se ikgethang mefuteng e meng ya dingolwa.
Se ikgetha ka
sebopeho le puo e sebediswang ho sona.
Ha re ithuta dithothokiso, re lokela ho tseba
hore taba eo ho buuwang yona thothokisong, ha e a namiswa ka kotloloho jwalo ka
dingolweng tse ding.
Ho yona taba e buuwa ka puo e potetseng, e tletseng
Ka tsela e jwalo re ka re taba e omelwa feela.
Dintlha tsa bohlokwa thothokisong:
Ha e tla ba o tseba thothokiso ka botlalo, o lokela ho tseba seo e se bolelang.
ho hlalosa se bolelwang ho yona.
O be o tsebe le molaetsa kapa wona mookotaba wa yona.
Ka mantswe a mang, o tsebe hore sethothokisi se reng ho babadi, se fetisa
Ona matshwao anaa
kenyelletsa mekgabisopuo ka hare.
Keletso malebana le ho ithuta thothokiso
Bala thothokiso makgetlo a fetang bonngwe.
Sebedisa bukantswe/dikshenari kapa botsa ho rarolla mantswe a thata
Dithothokiso di atisa ho ba le mantswe a sa tlwaelehang, a thata.
Sebetsana le matshwao/makgabane kapa bona bonono boo sethothokisi se bo
Bala molathothokiso ka mong ka hloko, o ntshe matshwao a thothokiso a
sebedisitsweng ho wona.
Ikgopotse bohlokwa/molemo wa matshwao ao moleng ka
mong le thothokisong kaofela.
Lekola makgabane a latelang a sebedisitsweng thothokisong ena:
Kganyetsano ke tsela e nngwe e ka sebediswang ke sethothokisi ho hlakisa moelelo.
Mantswe a hanyetsanang, a latolanang, a sebediswa ho nehelana ka kutlwisiso e
Mantswe ana aa latolana.
Ntsane o totobaletsa babadi hore matshwele ana a Hyde
Park, ha a pelonngwe.
Le dibui tsa teng ke tse
buang ka ntho tse sa tshwaneng.
Hape sethothokisi se ka boela sa tlisa kgatello/sefutho ka hara thothokiso ka ho
Ho honyetswa karolo e itseng ya lentswe (hangata
sehlongwapele), e a tlohellwa/siuwa.
Lentswe le jwalo le ba le kgatello e sa tlwaelehang.
Leha le qapodiswa ho ba le kgatello e itseng.
Ela hloko hore moo ho siilweng lentswe kaofela, re se re
bua ka tlohelo, e seng kgonyetso..
Sobaleholo e na le sefutho se
matla se sa tlwaelehang.
Tlohelo e sebedisitsweng lentsweng leo, le yona e eketsa sefutho seo.
Ntle le kgatello, lentswe lena le hlakisetsa mmadi hantle hore seo
buuwang ka sona, ha se lesobana empa e hlile ke lesobahadi.
Hape sethothokisi se ka boela sa tlisa kgatello/sefutho ka hara thothokiso ka ho
Ho honyetswa karolo e itseng ya lentswe (hangata sehlongwapele).
Lentswe le jwalo le ba le kgatello e sa tlwaelehang.
Leha le qapodiswa
ho ba le kgatello e itseng.
Ela hloko hore moo ho siilweng lentswe kaofela, re se re bua ka tlohelo, e seng
Sethothokisi se ka boela sa bontsha bonono le bokgabo ka ho sebedisa
Bona ke bokgabo ba ho katla kapa hona ho fokotsa morethetho
Ntle le ho fokotsa lebelo ka hara thothokiso, kgefutsohare e ka bontsha
ho tshwana ha moelelo mantsweng a e teetseng hare.
Le se tlang ka mora yona se ntse se bolela yona ntho eo; k.h.r. e
Ha mohau o le siyo, na toka e ba teng?
Moroko le mapae di bolela ntho e le nngwe e leng ho pota.
Sena ke sona se bitswa
Taba e buuwang moo e nngwe.
Le leng la matshwao a bohlokwa thothokisong ke lebotsi (?).
Re le bitsa jwalo mona
Ka lona sethothokisi se ka bontsha dintho tse mmalwa.
Se ka bontsha
pelaelo, sa bontsha ho se kgotsofale, sa bontsha ho makala le hona ho hlollwa.
yona phogo e ka bontshwa ka lona.
Re a tseba hore ka lebotsi, sethothokisi se ipotsa
potso eo se tsebang karabo ya yona hantle.
Se mpa se iphotlaisa feela.
Moo sethothokisi se maketse hore ebe jwale phala ke ya eng
Se a imakatsa, se etsa eka se e tlwaetse e letswa motsheare feela menateng.
Se hlolletswe ke ho utlwa boko sa
mosadi mafifing ao.
Mohlomong ka tlwaelo ya sona, se tseba basadi ba sa diile hara mafifi.
Ena taba ea se hlolla.
O Ilelang athe o ratile?
Ntsane re mmona a bile a sebedisa le yona tomatso/phogo thothokisong ena.
Tomatsong ho sebediswa mantswe ao ekang a matle, aa rorisa kapa ona a tshedisang
athe sepheo ke se seng se sele.
Sepheo ke ho phoga.
E ka re o
eletsa ka qenehelo ngwanenwa wa lejaka.
Ha ho keletso le qenehelo mono.
O mo phogqa a tiile! Majakane ke batho ba tumelo.
Na ba fumaneha mesebetsing eo e
nyonyehang ya mafifing?
Yona melathothokiso ena e re Hyde Park bosiu, e tumme ka
Ngwana eo wa lejakane, o batla eng moo bosiu?
Tulong e mpe tjee?
Ha ho keletso ya letho mona!
Ka hara dithothokiso re boela re fumana sethothokisi se bopela madi setshwantsho sa se
itseng kelellong ya hae.
Sena ke setshwantsho sa dintho tseo se buang ka sona.
Sethothokisi se etsa hore mmadi a bone setshwantsho seo ka leihlo la moya.
bona sethothokisi se ka atleha ka tshebediso ya mekgabisopuo.
Ho thwe Hyde Park le paleisi ya Buckingham di ahisane, ke
Kelellong ya mmadi ho tla setshwantsho sa lelapa (ntlo) leo a ahisaneng le lona.
Kelellong ya hae o bona katamelano eo.
Motho ha a dutse jwalo
ka morena, ke ha a dutse jwang?
Bokgoni bona bo bitswa karaburetso.
Karaburetso e arolwa ho ya kamoo re getang ho hlalosa.
Ho na le ya pono, ya kutlo, ya
kamo (ho thetsa) le ya tatso.
Mono ho na le mefuta e
mmedi ya karaburetso, ya pono le ya kutlo.
O a tshoha kapaoa makala?
Le mona Ntsane o sebedisitse
karaburetso, e seng ngwanabo yona!
Basotho beso, ha e ke e boye kaofela.
Ha re diheleng dikgala ka ntlha ya bohlokwahlokwa
Ntsane o thehile thothokiso ena ya Hyde Park hodima
Ha re lekoleng kamoo thothokiso ena e bopilweng kateng.
Diketso tseo di totobatsa bokgabane, botle, mofuthu le yona
tokoloho e fumanwang bakeng sena.
o thulanya motsheare le bosiu ho etsa hore mmadi a utlwisise hantle seo tulo ena e leng sona.
Temanathothokiso e qetellang, e kwalla ka ho hlalosa hantle manyampetla a
etswang moo ka kgitla.
O sa na le puo?
Thothokisong e ka hodimo re ile ka botebo manollong/tshekatshekong.
Ho ena ha resa
tla ya ka botebo hobane matshwao/makgabane a thothokiso, e ntse e le ona ao, aa tshwana.
Sethothokisi se le sebedisitse melathothokisong e mmedi.
Ho o bulang thothokiso le o e kwalang.
Ka hara thothokiso lekgotsi le ka bontsha makalo, ho tshoha kapa
Le laolwa feela ke hore le sebedisitswe jwang.
sebediseditswe ho matlafatsa, ho hatella.
Molathothokisong o getellang, se hatella taba
ya hore motho o tlameha ho kgetha.
Ho le sebedisa qalong le getellong ya thothokiso,
sethothokisi se bontsha hore ha se batle hore taba ena e lebalwe.
Ho anastrofi ke moo tatelano e tlwaelehileng ya mantswe molathothokisong, e fetolwang.
e lokela ho ba Lona le ja kgomo ya tonana.
Ya tonana e se e tlisitswe pele ho kgomo.
Sepheo mona ke ho tlisa kgatello/matlafatso ho ya tonana.
Ka mantswe a mang, ho tsepamiswa maikutlo hodima sena se seholo, se tla
etsahalla motho ya potlakelang dintho.
tlwaelo tatelano ya mantswe e ne tla ba:
Ithute maele ana.
Ke hona wa thaka, hlalefa.
Mona re rata feela hore le shebe kamoo e sebedisitsweng kateng.
Ikgopotse mesebetsi/bohlokwa ba yona
Ikgopotse mesebetsi/bohlokwa ba yona thothokisong.
Teng ho sebedisiswe phetapheto/epanalepsese ya O.
bang phethapheto ena ba e bitsa e tsepameng, hobane lentswe leo O, le phethilweng
hantle ka tlasa le ka hodimo ho lona.
Hape phethapheto ena e ntse e le neeletsano
hobane lentswe leo, le phethwa qalong ya molathothokiso.
E leng potlapotla le sisitheho.
Lepotlapotla le bolela motho ya potlakelang dintho.
Athe lesisitheho lona le bolela ya di diehelang.
Ka hoo he, kganyetsano e teng mona.
Ikgopotse mesebetsi/bohlokwa ba yona thothokisong.
Ikgopotse mesebetsi/bohlokwa ba yona thothokisong.
A tsoha mono fatshe a kgomohile (phumuha) melomo le phatla.
A ema a swabile, a
sulafalletswe hobane mohlomong ba bang ba mo tsheha.
Ke eo taba! Jwale di sallane
Le paleng ho ntse ho botswa mefuta e mmedi ya dipotso, e leng dipotso tse
kgutshwane kapa tse telele (tsa moqoqo).
Ho na le mareo (dibetsa) a sebediswang ha ho manollwa le ho sekaseka mefuta e
fapaneng ya dingolo/dingolwa.
Mareo a mang a tla tshwana kapa a be teng
manollong ya mefuta yohle ya dingolwa, ha a mang a tla sebetsa feela le
dingolwa tse itseng.
Dingolwa tseo re shebaneng le tsona mona ke pale,
palekgutshwe, tshwantshiso le dithothokiso.
Mefuta ya dikapuo yona e ka
hlahella le ho sebediswa mefuteng eo ya dingolwa kaofela.
Dibetsa tsa manollo tse sebediswang paleng le paleng e kgutshwanyane
(palekgutshwe) di a tshwana.
Phapano feela ke hore ho palekgutshwe,
diketsahalo di etsahala ka nako e kgutshwane.
Ho boetse ho a hlaka hore ho pale
le palekgutshwe re bua ka baphetwa, athe ho tshwantshiso (terama) teng re bua
Tshwantshisong hape re bona puisano e le thekeniki ya
bohlokwahadi kaha e le ka yona re kgonang ho tseba maikutlo a dibapadi ka taba
Sena, ke sona se bileng se butswelang kgohlano tshwantshisong.
Matshwao a moralo le mareo a akaretsang Moralo
O ka hlaloswa e le thapo ya diketsahalo tse tsamayang di eba le methinya, disa
tsamaye di otlolohile feela.
Ho hlakile hore methinya e tla ba
mengata paleng ho feta palekgutsweng, kaha baphetwa ba le mmalwa feela
Na o di hlahisa ka
tlhaloso e itseng le hona seratswaneng sa pele kapa tjhe?
Na o wela tabeng di sa tloha
feela ho ikamahanya le sehlooho sa pale ya hae?
Ke mona moo mongodi a hlahisang tse latelang:
e Baphetwa le kamano ya bona.
e Tikoloho, e leng sebaka moo diketsahalo tsa pale di etsahallang teng.
Tikoloho e re
senolela semelo sa baphetwa, le kamoo e amanang le bona kateng.
Ho na le
mefuta e fapafapaneng ya ditikoloho; e ka ba tsa metseng ya ditoropong, mahaeng
kapa ditikoloho tsa semoya jj.
Ho na le ditshupo tse tla bontsha hore na tikoloho ke
ya mofuta ofe.
Tikoloho e tsamaya e matahane le nako eo diketsahalo tsa pale di
etsahalang ka yona.
E ka ba nako ya sejwalejwale kapa ya boholoholo kapa ya
e Sesosa sa kgohlano kapa tholwana ya morusu.
Sena ke sona se tlisang pherekano
paleng hara maemo a ditaba sethathong a ne a ntse a le matle.
Karolong ena ho hodiswa se bonahalang e le sesosa sa twantshano ka hara pale.
Tlhasenyana ena e bonahalang e hlile e kubekubella, e a butswelwa.
jwalo ka diketsahalo tse hodisang pale hore sesosa sa kgohlano se totobale, ho
bonahale ho re ntwa ehlile e teng, mme e qadile e tswela pele.
Boholo ba ditaba paleng kapa palekgutshweng bo karolong ena.
Diketsahalo tsa pale,
tse ntshetswang pele ke baphetwa ka diketso tsa bona, dipuo moo puisano e hlahang,
maikutlo a bona le boitshwaro, tsohle tsena di hlahella karolong ena.
Ke mona moo re
bonang kgohlano e kekela, e tiya ebile e loella hantle.
Mona jwale re ka re mathata a
hlwa manolo hodimo.
Mophetwa wa sehlooho kapa molwantshuwa jwale o
tebetebeng kapa makaqabetsing ao yena ka sebele a inkentseng ho ona kapa ao a
kentsweng ho ona ke baphetwa ba bang ba tlatsetso.
Se fihlellwa hanyane ka hanyane.
Mona mathata a a bokellana; ho kgitlwa selei; ho
kgaoha moo ho kgwehlang.
Ke moo re bonang boning ho eba le lehlakore le hlolang
kapa le hlolwang; dintho di a loka kapa di senyehela ruri.
Ke bophahamong ba ditaba.
Maikutlo a neng a phahame jwale a theohile hoba tlholo e fihletswe.
Tsitsipano eo re
neng re ntse re le ho yona jwale e a nyehla, e fokotseha matla.
Ho elwe hloko hore ha se ka
mehla qaka kapa bothata bo rarollwang.
Ke ka hona lereo la phethelo kapa qetello le sebediswang.
Ena ke thulano mahareng a baphetwa kapa dihlopha tse pedi paleng.
Moo ho nang
le kgohlano, mophetwa wa sehlooho o tlameha ho ba teng; re bona a hlola kapa a hlolwa.
Kgohlanong re bona baphetwa ba nkelana melamu, ba lwana ya kgumamela.
Ena ke kgohlano ya ka ntle moo hape re yeng re bone baphetwa ba sa
dumellane ka mehopolo le maikutlo.
Ho ye ho be teng kgohlano ya ka hare moo
maikutlo a mophetwa a lwantshanang, a dubakaneng.
Kgohlano ke mokokotlo wa pale hoba e itshetlehile ka yona.
E hola jwalo le yona ho
ya fihla sehlohlolong, e leng moo e fellang teng.
Ha kgohlano e le siyo, pale ha e be monate.
Re ka hla ra re pale ha e yo hoba ke yona  e jereng.
Bana ke batho ba boiqapelo bao mongodi a ba sebedisang ho fetisa molaetsa wa hae.
Hopola hore baphetwa le mabitso a bona ke boiqapelo ba mongodi; ha a amane
hohang le batho ba itseng ba phelang.
Hangata ho ye ho be le mefuta e
mmedi ya baphetwa pading, e leng mophetwa ya tjhitja le mophetwa ya sepapetlwa
kapa ya ka mmoho kapa ya folete.
Mophetwa ya tjhitja re ka re ke motho wa nama le
madi; re ka re mophetwa ya tjena e ka ba motho ya teng maphelong a rona; ke
mophetwa ya angwang ke maemo a ditaba, mme a fetohe ho ikamahanya le maemo
ao a iphumanang a le ho ona.
Re ka re ke mophetwa ya phelang.
Ha a angwe ke maemo a ditaba le tikoloho eo a phelang ho yona.
Paleng ho boetse ho na le mophetwa wa sehlooho, ke ho re eo boholo ba pale bo
itshetlehileng ho yena le baphetwa ba tlatsetso, ke ho re ba tla thusa hore mophetwa
wa sehlooho a fihlelle sepheo sa hae kapa a hlolehe.
Sena se tla tlisa dikamano
mahareng a mophetwa wa sehlooho le baphetwa ba tlatsetso.
Ditaba di tla rarahana le
ho rarollwa paleng ka baka la dikamano tsena mahareng a baphetwa.
Mookotaba kapa tabataba ya pale ke efe?
Keng seo mongodi a re bolellang sona?
qeta ho bala pale ya mongodi, re tla be re re thuto ya hae ke efe ho rona.
dikarabo di ka ba ngata, ho itshetlehile feela hore na mobadi yena o di bona le ho
tshetleha maikutlo a hae jwang.
Diketsahalo tsena di tlameha ho hlahisa sesosa le sephetho, k.h.r. ke eng se etsang hore
ho itseng ho etsahale, keng se fetolang mophetwa hore a iphumane a se a nka lehlakore
le itseng tjhebong ya hae ya bophelo.
Ka hona he, poloto ke ka moo diketsahalo di hlophisitsweng ka teng le ho
hlahiswa ho tlisa sesosa le sephetho.
Setaele sa mongodi
Re se bona ka tshebediso ya puo ya mongodi, mme sena se ka hlahiswa ka ditsela tse fapaneng.
Mongodi e mong a ka kgetha ho sebedisa puo e otlolohileng feela e tobang,
empa e fetisa moelelo o hlakileng ho babadi ba hae.
E mong puo ya hae e ka imetswa ka
puo e tletseng mekgabisopuo e fapaneng e kenyeletsang dikapuo ho bopa ditshwantsho
(karaburetso) tse fang babadi mohopolo o hlakileng.
A ka boela a etsa kgetho ya mantswe
ka tsela e ikgethang ho tlisa tebello e itseng ekasitana le yona tiehiso.
Ka nako e nngwe
mongodi ka sebele e ka ba mopheti ya hohle; ya tsebang tsohle tse tla etswa, ho nahanwa
le ho buuwa ke baphetwa ba hae.
Le tshwantshisong kapa terameng ho ntse ho botswa mefuta e mmedi ya dipotso, e leng
dipotso tsa mofuta wa mogqogo le dipotso tse kgutshwane.
Le mona baithuti ba araba ba
ikamahantse le tshwantshiso/terama eo ba e kgethileng.
Moralo wa tshwantshiso ha oa
fapana le wa pale, mme dintlha tse o bopang ke tsena tse latelang:
Ela hloko: Tsela e sebediswang ho manolla pale, ha e a fapana le ya ho manolla
Ithuse he ho manolla tshwantshiso eo le e kgethetsweng ho latela kamoo o
bontshitsweng ka teng paleng.
Bokgoni ba ho ngola moqogo bo lokela ho tjhoriswa ka mehla.
Mogogo o ngotsweng ka mehopolo e momahaneng, le dintlha tse ikentseng ketane e
monate, e kgolwehang, o tla fa moithuti matshwao a matle haholo.
Moithuti o tlameha ho
itlwaetsa ho ngola moqogo wa bolelele bona.
Mmapa wa monahano kapa moralo
Ona ke mohato wa pele o tlamehang ho ralwa/etswa.
Tatelano ya kamoo dintlha di tla qoqwa ka yona,
e lokela hore e bontshwe hona mona.
E.H. Ha ho tshwauwa mogqogqo, batshwai ba a
sheba hore e be ho na le nyalano pakeng tsa mmapa wa monahano, le moqogo ka
Seratswana ka seng se jare
mohopolo o le mong feela.
Diratswana tsohle di lokela ho iketsa thatswana e
thatolohang ha monate.
Hangata diratswana di laolwa ke dintlha tse mmapeng wa
monahano kapa moralong.
Tshebediso ya puo le matshwao a ho bala
Puo eo ho ngolwang mogogo ka yona, e lokela ho ba e nonneng, e hlakileng le e
Sena se ka fihlellwa ka tshebediso ya maele, maelana/dikapole le
mekgabiso ya puo.
Feela tsohle e be tse nepahetseng, tse bileng di kgohlelang hantlemogogong.
Dipolelo e be tse utlwahalang hantle, tse seng telele haholo.
Matshwao a ho
bala le ona, a sebediswe ka nepo moo a loketseng teng.
Moithuti ha a geta ho ngola moqogo, o tlameha ho boela a bala seo a se ngotseng.
lokise diphoso mme a be a ntlafatse moo a bonang ho lokela.
Moithuti o tlameha ho
etsa tekolobotjha hara selemo le tlhahlobong ya makgaolakgang.
Ebang ho kgonahala, baithuti ba e fuwe e le hore ba e tlwaele le ho e tseba.
Ruburiki ena e tla ba fa
setshwantsho se setle, sa se lebelletsweng ho bonwa, ha ho tshwauwa meqogo ya bona.
Mefuta ya meqogo
Baithuti ba lokela ho ithuta le ho utlwisisa hantle mefuta e fapaneng ya meqogqo.
ka mong wa mogqogqp, o ikgetha ka matshwao a itseng.
Ka mantswe a mang, o tsebahala
ka se itseng.
Ha moithuti a fuwe sehlooho sa moqogqo, o lokela ho nahana hore sehlooho
seo, ke sa mofuta ofe wa moqogqo.
Haase a nahanne hantle, ke hona a ka kgonang ho
ngola mogogo o loketseng.
Hangata dihlooho tsa meqogo di atisa ho ba le ditshwantsho.
Ditshwantsho tseo, di thusa
moithuti ho ipopela setshwantsho sa seo a tla ngola ka sona.
Di ka boela tsa thusa kelello
ya hae ho bokelletsa ka pejana, seo a lakatsang ho ngola ka sona.
Baithuti ba bangata ba ngola feela ba sa tsotelle hore sehlooho seo ba ngolang ka sona,
ke sa mofuta ofe wa moqogqpo.
Ka tsela e jwalo, ba lahlehelwe ke matshwao a mangata.
Mogogo wa phetelo
Mofuteng ona wa moqogqo, moithuti o pheta pale kapa diketsahalo tse itseng, tse
Pale e qoqwang mofuteng ona, e lokela ho ba diketsahalo tse momahaneng
hantle jwalo ka difaha, tse folletsweng kgweleng.
Ka bowona, mofuta ona o bolela hore o
tla ngolwa o le lekgatheng le fetileng.
E bile dilemo motseng wa heno baahi ba phela ka matswalo.
Mashodu a ne a iketsetsa
boithatelo matlong a batho.
Diaparo di ne di se di sa anehwe, ho se motho ya di
Athe bosiu teng ha re sa bua.
Baahi ba ile ba sebetsa mmoho le sepolesa ho hlaola
Ngola moqogo oo ho wona o phetang kamoo tshebedisano eno, e ileng ya atleha kateng.
Sehlooho sa moqogo wa hao e be, Ntjapedi ha e hlolwe ke sebata.
Mogogo o hlalosang
Mogogong ona moithuti o hlalosa ketsahalo e itseng.
O lokela ho e hlalosa ka tsela e
tla etsa hore mmadi, a be le setshwantsho se setle sa ketsahalo eo, ka kelellong ya hae
Mofuteng ona, moithuti o tlameha ho ba le bokgoni ba ho sebedisa
mahlalosi, makgethi, marui jj ka nepo.
O bile lehlohonolo ho ba teng, moketeng wa tlhomamiso ya moporesidente Zuma.
e bile lehlohonolo leo le kajeno, o ntseng o sa le utlwisise.
O bone dintho, wa bona bahale le dikgalala tseo o
neng o sa nahane hore o ka di bona bophelong ba hao.
Sehlooho sa mogogo e be, Matsatsi ohle nkaa
lebala empa e seng leo la mohlolo.
Sepheo sa hae se seholo,
ke ho ntshetsa pele mohopolo kapa ntlhakemo ya hae.
O nehelana ka mabaka a
tshehetsang ntlhakemo eo ya hae.
O leka ka ditsela tsohle ho ngoka mmadi hore a
dumellane le lehlakore la hae.
E bile ketsahalo e etsang histori naheng ena, ho bona dingaka di kena mehwantong ya
Di ipelaetsa kgahlano le meputso e sa di thabiseng, mmoho le maemoa
tshebetso ao di reng a mabe.
Sehlooho sa moqogqo e be, Nna ke dumellana/ha ke dumellane le
hore dingaka di kene matsholong a boipelaetso.
O tshehetsa mahlakore ka
Re ka re o tlisa tekatekano sekaleng.
Boholo ba mosebetsi wa hae, ke ho
nehelana ka mabaka a tshehetsang, le a hanyetsang mahlakore ao a le mabedi.
Qetellong ya moqogo moithuti o lokela ho hlahisa lehlakore la hae; le teng a se ye lolololo.
Boholo ba batho ba metse ya mahaeng le ba dinaha tse mabapi le Aforika Borwa ba ye ba
iphumane ba tsholohela metseng ya ditoropo moo ha nang le merafo ya kgauta ho batla
Ka ena nako, ba siile malapa a bona hole ka nako e tlolang menwana ya
matsoho a mabedi.
Tjhelete ena e batlwa mpeng ya lefatshe moo maphelo a batho bana a
leng tlokotsing teng.
Sena ba se etsa ba rata leha ba sa rate hoba bophelo ke tjhelete, mme
bo lokela ho tswela pele.
Ngola moqoqo moo o tlo sheba mahlakore a mabedi a taba e
hlalositsweng mona, ebe getellong o fana ke ntlhakemo ya hao.
Sehlooho sa moqoqo:
Tshebetso ya merafong.
Ditemana tsa kgokahano tse telele
Ditema tsa kgokahano ke tsa bohlokwa haholo maemong a phedisano.
kgokahano di ngollwa maemo le mabaka a mangata a fapaneng.
Nakong e fetileng ho
ne ho sebediswa mangolo bakeng sa ho fetisa molaetsa.
Ha mehla e ntse e fetoha mme
le thekenoloji e ntse e ntlafala, ha ba le mekgwa e mengata ya ho tsamaisa melaetsa.
Lekola mehlala e latelang ya mofuta ona wa ditema: Tekolokakaretso
Lebitso la buka: Kabelwamanong.
Mongodi wa buka: KPD Maphalla.
Mongodi wa tekolokakaretso: Motshedi Ramponeng.
Ena ke e nngwe ya dipale tse ngolletsweng batjha, ho ba kgothalletsa hore ba kgabe ka
botjha ba bona, ba be le boikemelo bophelong ba se kgeloswe ha bobebe ntlhakemong tsa bona.
Pale ena, e itshetlehile hodima mophetwa wa yona wa sehlooho, Tsheole ya ileng a
lwana ya kgumamela hore naha yabo e se wele matsohong a dira.
Bahlankana bana ba ne ba tswa ho bona dikgarebe tsa bona.
ile ba hlaselwa ke Mpendolo ya neng a batla hore ba nehelane ka metjha ya ho kena
Tsekanatsatsi ho e hlasela le ho ikgapela yona.
Metswalle ya hae e mmedie ile ya bolawa.
o hlalosa letooto la diketsahalo tse bohloko tseo a ileng a phela hara tsona naheng eo ya
badireng ha a ntse a batla lesobana la ho pholoha; ho thwe o ne iphetola mabitso, a apara
diaparo tsa basadi, a iphetola mokopakopa, ngwana sekolo, manejara wa banka, le tse
ding tse ngata ka sepheo sa ho sireletsa naha ya habo.
Qetellong a phonyoha.
Re bona a fihla a rala meralo ho thusa naha ya habo ho hlasela
Kgaphadiolo mme ba e hapa.
Pale ena e bohlokwa hoba e ruta batjha ho rata le ho boulella naha ya habo bona.
E ba ruta le hore ba se nyahamiswe ke mathata a ka ba hlahelang bophelong; ba be le mamello
hoba getellong ba tla atleha.
E boetse e bontsha le ho ruta hore bobe ha bo lefe, hape
moputso wa sona sebe, ke lefu.
Thabo ya ka ke e
kgapatsehang ekare ke se ke bala kereiti ya getelo.
Mmanyeo, ha se ka mosebetsi leha ke thabile tjena! ke a thola.
Matitjhere a sehlahlo a
fapanyetsana ho fana ka thuto e se papadi.
A ke re ba ditlhodisanong le dikolo tse ding.
Jwale, ba tshwarisa rona bothata ka ho re fa mosebetsi o mongata ka nako e le nngwe.
Hei! melomong ya bohle ho buuwa ka sephetho feela.
E leng tsee tsa mahlale,
e mong le e mong o kenya letsoho hoba ke tsa ditsebi.
Sekolo hang ha se tswa, re mathela mabaleng a dipapadi.
Re a ikwetlisa, mme
matitjhere a ikakgetse ka setotswana ho kwetlisa letlobo lena le letjha.
Mmawena, ha o
tshaba o tshabe matitjhere! A ke re ba tseba dintho tsee, ba rutuwe dithupellong.
tseba hantle hore kelello e hloka phomolo.
Ba re kgothalletsa ho ba le seabo dipapading.
Matjhere ana a itelletse rona hoba re tshwere dikgau
tsa bompodi lemong sena.
Ela hloko ho hlokomedisa baithuti ka mesebetsi ena e fapafapaneng, ba hlalosetse tsela ya ho
lekanyetsa le disebediswa tsa tekanyetso.
Tlhahlobo ya Phupjane/Phupu.
Mosebetsi wa molomo
Latela makgetha le ditlwaelo tsa ho nehelana ka puo e hlophisitsweng tlasa sehlooho
sena se latelang: Dimela di bohlokwa haholo paballong ya tikoloho.
Di thibela kgoholeho
ya mobu,di re fa moya o hlwekileng le dijo.
Re ka tshirelletsa le ho boloka jwang dimela
tikolohong ya rona?
Hopola mehato yohle ya tshebetso boitokisetsong ba ho tla nehelana ka puo.
Titjhere o tla sebedisa ruburiki ya tekanyetso ya puo e hlophisitsweng ho lekola mosebetsi ona.
Ha a tsamaye a ikonka a ipoledisa hore ke mosadi e motle.
o rata moriri o mokgutshwane, o kuta haholo setaele sa bashemane se bitswang Rihanna.
Pele a kena terameng ya Generations o ne a etsa BComm Accounts univesithing ya Vista.
Eo e ne e se ntho eo a neng a batla ho e etsa bophelong ba hae.
O e entse feela
hobane batswadi ba hae ba ne ba ke ke ba dumela a dule hae feela a sa etse letho.
Hamorao o ile a tlohela
dithuto ka lebaka la mathata a ditjhelete le hore e ne e ntse e se ntho ya hae.
O ile a ingodisa ho eijente e nngwe mme matsatsing a mararo o ile a utlwela ho re ho na le
pale e batlang dibapadi.
Ha ho dithuto tseo Kagiso a di fumaneng tsa ho bapala dipale.
Seo a se etsang ke ho
ithuta kamehla ha ba hatisa.
Sebapadi sena se bolela ho re se tlameha ho sebetsa ka
thata ho feta bohle hobane ha se a fumana thupello ya ho bapala dipale.
Ngubane ke e mong wa batho ba nang le seabo sa bohlokwa mosebetsing wa hae wa
ho ba sebapadi ka ho mo kgothatsa ka hore o kgethile ho nka karolo ya Sharon hantle.
Ha e le dikarolo tsa masunana tsona ha di re letho ho yena hobane o a tseba o mosebetsing.
Ha ba sunana jwalo ba a be ba potapotilwe ke dikhemera tse dulang
haholo karolong eo.
Seo se makatsa Kagiso haholo ebile o bolela hore a ke ke a se tlwaela.
Yena le Thabiso (Samuel) ke metswalle bophelong ba nnete ho suna
motswalle ho yena ke ntho e sa tlwaelehang.
Pele ba hatisa ba ye ba qoge hore ba tla
etsang karolong tseo tsa masunana.
Hoo e bile
ntho e makatsang ho yena.
O ile a natefelwa ke ho ikgakanya jwalo ka moimana.
Karolo eo e ile ya etsa hore a itlohelle hanyenyane a none a tle a tsamaisane le yona.
Pabala ena e etsa ka hohle ho kgotsofatsa ba bohading ba yona paleng ya Generations.
O kopanya hona le hwane ho pheha masutsa a tle a thabise ba ha Khumalo.
nthwana batho, athe o tla pheha mopherathethana ntho e sa jeheng.
Kgaetsedi ya hae
ya mo lwanela molamu wa hlooho ya tswaka moritelo wa hae le kgomo ya fatshe ( e
leng ntho e sa lokang).
Ba ha Khumalo ba ile ba nahana ho re ya bona ngwetsi e a le fina lengwele.
Lebitso la Sheron la nnete ke mang?
Sheron o nea etsa thuto efe Univesithing ya Vista?
Hlalosa ho re ho tlile jwang Kagiso a iphumane e se e le Sharon.
Batswadi ba futsanehileng bana ba bona ha ba atlehe bophelong.
Na ke nnete kapa mafosisa?
Na ke hantle ha batswadi ba kgethela bana ba bona dithuto kapa mesebetsi eo ba
tlamehang ho e etsa?
Hlalosa karabo ya hao ka botebo.
Ke kgwedi efe moo batho ba senyang ka tjhelete?
Hobaneng monna ya ka letsohong letshehadi a thabile hakaale?
Qaqisa phapano e pakeng tsa kgwedi ya Tshitwe le ya Pherekgong.
Ngwana eo ya llang ke wa ntate ofe, wa Tshitwe kapa wa Pherekgong?
Eletsa batswadi kamoo ba ka qobang mathata a kgwedi ya Pherekgong kateng.
Batho ba tsubang ba kgathatswa ke sefuba haholo.
Ba dula ba ithemola hobane kwae e
hlophana le matshwafo le metjha ya moya oo ba o hemang.
Ha setsubi se tswela pele ho
tsuba, matshwafo a sona a a ranthana mme se tshwarwa ke lefu la matshwafo.
Batjha ba bangata ba nahana hore ho tsuba ho hantle cool.
Ba bang ba tsuba ho
iphumanela sebaka lequlwaneng le itseng.
Kwae e entswe ka sethethefatsi se bitswang nikothini.
Sethethefatsi seo se etsa motho a dule a batla ho tsuba nako e kgolo le e nyenyane.
o fetola lekgoba la kwae.
Ho tsuba ho hlola mafu a mangata, a kang boronkhaitisi, emfasema, kankere ya mathswafo le pelo.
kgaotsa ho tsuba ho hohlola ho ka fela tu!
Batho ba bang ba tsubang ba ba le lefu la ho hema ka thata Emfasema.
Batho ba teng ba
lahlehelwa ke moya.
Ha ba na bokgoni ba ho tsamaya kapele le ho sebetsa mosebetsi o boima.
Tshenyeho e matshwafong a motho ya fellwang ke moya ha e alafehe.
kgaotsa ho tsuba boemong bona o ka thibela ho tswelapele ha ho senyeha ha matshwafo a
Lefu le leng le atelang ditsubi ke kankere ya matshwafo.
Yona ke lefu le kotsi haholo le
hlolwang ke sakarete.
Monyetla wa ho phela ha o na le lefu lena ke ha le ka bonwa ka
nako, lea alafeha.
Ha o tsuba sakarete o ka tshwarwa le ke lefu la pelo.
Ha o tshwerwe ke lefu lena mosebetsi
wa pelo o ba boima ho phethahala.
Ho tsuba ho kwala methapo ya madi mme ho be thata
ho pompela madi pelong ka bolokolohi.
Ha o tsubela pela batho ba sa tsubeng o ama maemo a bona a bophelo habohloko.
bitswa ho tsuba ho sa otlollohang.
Bophelo ba batho ba phelang le ditsubi empa ba sa
tsube bo kotsing e kgolo hobane ba hema moya o silafetseng.
Kwae e silafatsa meno.
O tla fumana meno a motho wa bo teng a le matsho e ka motho o
Moya wa setsubi o nkga hampe e ka mtotho wa teng o momme ditlhare.
Masea ona le diphuwana tsena di ka wela ke ona.
Motjha nka geto e nepahetseng,
bophelo ke ba hao.
Dikarolo tsa puo le melao ya puo.
Bala tema e latelang ka hloko hobane thutapuo e lohelletswe mmoho ho yona o nto
araba dipotso tse tla latela:
Bana ba holelang malapeng a maholo ba lebelletswe ho tela ntho tse ngata hore malapa a
bona a tswele pele ho phela.
Ba lokela ho behella thoko ditabatabelo tsa bona mme ba
jarisane mefokolo le batswadi kapa motswadi ha e mong a sea hlokahetse.
E mong wa bana ba jwalo ke Thabang.
tsa hae tsa ho ba leqwetha di ile tsa nyopa.
A tlameha ho ya batla mosebetsi ho thusa
mmae ho hodisa kgaitsedi tsa hae tse pedi le baena ba hae ba bararo.
Ba ne ba shebile ho yena ho ba neha tataiso.
Ao! Thabang wa batho o
ne a lokela ho jara boikarabelo ba ho fepa lelapa le hore ba banyenyane ho yena ba kena sekolo.
Ba ne ba hula ka thata e le kannete, empa ka tsela e itseng ba ile ba kgona ho
tswella ho phela.
Leha a ne a tjametswe ke ditshitiso tsena tse kana, o ile a kgetha ho tsepamisa kelello ya
hae dinthong tseo a leng matla haholo ho tsona mme a mamella.
Ho ne ho hlile ho
kgotsofatsa Thabang ho bona bana ba bo ba hatela pele ho re ba fihlelle tseo ba batlang
ho ba sona bophelong.
Kajeno Thabang o na le seabo se seholo dikolong, dikhempeng tsa baithuti, mekgatlong e
fapaneng motseng wa habo.
O tshehetsa dihlopha tse pele tsa batho ba anngweng ke
HIV /AIDS le ba nang le mathata a ka malapeng.
O rata skoolo haholo
e bi leo batla ho ethutela bongaka.
Thothokiso ee, ke ya mofuta ofe?
Fana ka matshwao a mabedi a mofuta ona wa thothokiso.
Sepheo sa thothokiso e ke sefe?
Ho swaba le ho sulafallwa ke ntho e le nngwe, ha na bokgabo boo bo bitswang?
Hlalosa se bolelwang ke maele ana: potlapotla le ja podi athe lesisitheho lona le ja kgomo ya tona.
Molemo wa yona ke ofe?
Hobaneng sethothokisi se siile kgutlo tse tharo ka mora sehlooho sa thothokiso.
Titjhere o tla iketsetsa memorantamo wa ho tshwaya thothokiso eo a e kgethileng.
Puo e hlophisitsweng
Latela makgetha le ditlwaelo tsa ho nehelana ka puo e hlophisitsweng tlasa sehlooho
sena se latelang: dimela di bohlokwa haholo paballong ya tikoloho.
Di thibela kgoholeho
ya mobu,di re fa moya o hlwekileng le dijo.
Re ka tshirelletsa le ho boloka jwang
dimela tikolohong ya rona?
Toboketsa mehato ya tshebetso boitokisetsong ba ho tla nehelana ka puo.
Sebedisa ruburiki ya tekanyetso ya puo e hlophisitsweng ho lekola mosebetsi ona.
Teko - Dingolwa.
Bala tema e legepheng la X le bana ka hloko ba nto araba dipotso tse tla latela.
Tjhee, o e entse feela hobane batswadi ba hae ba ne ba ke ke ba dumela a dule hae feela asa etse letho.
Ha se hantle hobane batswadi ha se bona ba tla etsang thuto tseo.
Ha o sa rate thuto tseo o di
etsang o ke ke wa atleha ho tsona.
Tshitwe batho ba bangata ba na le tjheletele ho etswa mekete, pherekgong.
Wa tshitwe hobane ntatae o sentse ka tjhelete ka tshitwe..
Ka tshitwe batswadi ba se sebedise tjhelete hampe ba boloke bakeng sa pherekgong ha dikolo di bulwa.
Bala tema e leqepheng la X le bana ka hloko hobane thutapuo e lohelletswe mmoho
ho yona ba nto araba dipotso tse tla latela.
Dikarabo tse lebeletsweng
Karaburetso ya pono.
Ho etsa dintho o tatile ho ka o kenya mathateng.
Phetapheto ya moelelo.
Hore mmadia tlatselletse.
